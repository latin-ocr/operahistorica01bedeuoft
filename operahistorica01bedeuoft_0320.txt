THE VENERABLE BEDE

animum compone, quia mutatum est cor regis, nec
tibi aliquid mali facere, sed fidem potius pollicitam
servare disponit: postquam enim cogitationem
suam, de qua tibi ante dixi, reginae in secreto reve-
lavit, revocavit eum illa ab intentione, ammonens
quia nulla ratione conveniat tanto regi amicum suum
optimum in necessitate positum auro vendere, immo
fidem suam, quae omnibus ornamentis pretiosior est,
amore pecuniae perdere.” Quid plura? Fecit rex
ut dictum est: nec solum exulem nuntiis hostilibus
non tradidit, sed etiam eum ut in regnum perveniret,
adiuvit. Nam mox redeuntibus domum nuntiis,
exercitum ad debellandum Aedilfridum collegit
copiosum, eumque sibi occurrentem cum exercitu
multum impari (non enim dederat illi spatium quo
totum suum congregaret atque adunaret exercitum),
occidit in finibus gentis Merciorum ad orientalem
plagam amnis qui vocatur Idlae: in quo certamine
et filius Redualdi, vocabulo Raegenheri, occisus est:
ac sic Aeduini iuxta oraculum quod acceperat, non
tantum regis sibi infesti insidias vitavit, verum etiam
eidem perempto in regni gloriam successit.

Cum ergo praedicante verbum Dei Paulino rex
credere differret, ct per aliquod tempus, ut diximus,
horis competentibus solitarius sederet, quid agendum
sibi esset, quae religio sequenda sedulus secum ipse
scrutari consuesset, ingrediens ad eum quadam die

¹ A tributary of the Trent.
‘2 Expelling the sous of Ethelfrith.

278

