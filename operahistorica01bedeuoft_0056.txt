THE VENERABLE BEDE

Basilius dicit) fervidam qualitatem recipit, cum per
certa quaedam metalla transcurrit, et fit non solum
calida, sed et ardens. Quae etiam venis metallorum,
aeris, ferri, et plumbi et argenti fecunda, gignit et
lapidem gagatem plurimum optimumque: est autem
nigrogemmeus et ardens igni admotus, incensus
serpentes fugat, adtritu calefactus adplicita detinet
aeque ut succinum. Erat et civitatibus quondam
viginti et octo nobilissimis insignita, praeter castella
innumera, quae et ipsa muris, turribus, portis, ac
seris erant instructa firmissimis.

Et quia prope sub ipso septentrionali vertice mundi
iacet, lucidas aestate noctes habet ; ita ut medio saepe
tempore noctis in quaestionem veniat intuentibus,
utrum crepusculum adhuc permaneat vespertinum,
an iam advenerit matutinum, utpote nocturno sole
non longe sub terris ad orientem boreales per
plagas redeunte: unde etiam plurimae longitudinis
habet dies aestate, sicut et noctes contra in bruma,
sole nimirum tunc Lybicas in partes secedente, id
est, horarum decem et octo: plurimae item brevitatis
noctes aestate et dies habet in bruma, hoc est, sex
solummodo aequinoctialium horarum: cum in
Armenia, Macedonia, Italia, ceterisque eiusdem
lineae regionibus longissima dies sive nox quindecim,
brevissima novem compleat horas.

¹ In the Hemmeron, Hom. iv. 6, a treatise on the six days'
work of Creation.

² The Roman towns such as Eboracum, Camalodunum‚
Deva, eto. According to Caesar, de Bell. Gall. v. 21 ε Oppidum
Britanni vocant cum silvas impeditas vallo alquefossa mun ierunt.

³² Literally bolla.

ὦ Equal houm, not the temporary hours of the sun-dial,
w ‘ch vary.

14

