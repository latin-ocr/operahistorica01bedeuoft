THE VENERABLE BEDE

Tulit itaque de pulvere terrae illius secum inligans in
linteo, cogitans quod futurum erat, quia ad medelam
infirmantium idem pulvis proficeret3 et pergens
itinere suo pervenit ad vicum quendam vespere,
intravitque in domum in qua vicani coenantes epula-
bantur: et susceptus a dominis domus, resedit et
ipse cum eis ad convivium, adpendens linteolum cum
pulvere quem adtulerat, in una posta parietis.
Cumque diutius epulis atque ebrietati vacarent,
accenso grandi igne in medio, contigit volantibus in
altum scintillis, culmen domuSâ€š quod erat virgis
contextum ac foeno tectum, subitaneis flammis
impleri. Quod cum repente convivae terrore confusi
conspicerent, fugerunt foras, nil ardenti domui
iamiamque periturae prodesse valentes. Consumpta
ergo domo flammis, posta solummodo in qua pulvis
ille inclusus pendebat, tuta ab ignibus et intacta
remansit. Qua visa virtute, mirati sunt valde3 et
perquirentes subtilius, invenerunt quia de illo loco
adsumptus erat pulvis ubi regis Osualdi sanguis
fuerat effusus Quibus patefactis ae diffamatis
longe lateque miraculis, multi per dies locum fre-
quentare illum, et sanitatum ibi gratiam capere sibi
suisque coeperunt.

374

