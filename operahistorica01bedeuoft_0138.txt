THE VENERABLE BEDE

ipso flore adolescentiae debilitas dolenda damnaverat.
Erat enim arescentibus nervis contracto poplite, cui
per siccitatem cruris usus vestigii negabatur. Hunc
Elafium provincia tota subsequitur: veniunt sacer-
dotes, occurrit inscia multitudo, confestim benedictio,
et sermonis divini doctrina profunditur. Recog-
noscunt populum in ea qua reliquerat credulitate
durantem: intelligunt culpam esse paucorum,
inquirunt auctores, inventosque condemnant. Cum
subito Elafius pedibus advolvitur sacerdotum, offerens
filium, cuius necessitatem ipsa debilitas etiam sine
precibus adlegabat: fit communis omnium dolor,
praecipue sacerdotum, qui conceptam misericordiam
ad divinam clementiam contulerunt: statimque
adolescentem beatus Germanus sedere compulit,
adtrectat poplitem debilitate curvatum, et per tota
infirmitatis spatia medicabilis dextera percurrit, salu-
bremque tactum sanitas festina subsequitur. Ariditas
succum, nervi officia receperunt, et in conspectu
omnium filio incolumitas, patri filius restituitur.
Implentur populi stupore miraculi, et in pectoribus
omnium fides catholica inculcata firmatur. Praedi-
catio deinde ad plebem de praevaricationis emenda-
tione convertitur, omniumque sententia pravitatis

auctores, qui erant expulsi insula, sacerdotibus

96

