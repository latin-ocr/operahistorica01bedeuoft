THE VENERABLE BEDE

statutis propositis curam gereret, casu contigit ut ad
ipsum monasterium tempore mortalitatis adveniens,
tactus ibidem infirmitate corporis, obiret: qui primo
quidem foris sepultus est 3 tempore autem procedente,
in eodem monasterio ecclesia est in honorem beatae
Dei genitricis de lapide facta, et in illa corpus ipsius
ad dexteram altaris reconditum.

Dedit autem episcopus regendum post se monas-
terium fratri suo Ceadda, qui postea episcopus factus
est, ut in sequentibus dicemus. Quatuor siquidem
hi quos diximus, germani fratres, Cedd et Cynibill et
Caelin et Caedda, quod raro invenitur, omnes sacer-
dotes Domini fuere praeclari, et duo ex eis etiam
summi sacerdotii gradu functi sunt. Cum ergo epis-
copum defunctum ac sepultum in provincia Nordan-
hymbrorurn audirent fratres qui in monasterio eius
erant in provincia Orientalium Saxonum, venerunt
illo de suo monasterio homines circiter triginta,
cupientes ad corpus sui patris, aut vivere si sic Deo
placeret, aut morientes ibi sepeliri: qui libenter a
suis fratribus et commilitonibus suscepti, omnes
ibidem superveniente praefatae pestilentiae clade
defuncti sunt, excepto uno puerulo, quem orationibus
patris sui a morte constat esse servatum. Nam
curn multo post haee tempore viveret, et scripturis
legendis operam daret, tandem didicit se aqua bap—
tismatis non esse regeneratum, et mox fonte lavacri
salutaris ablutus, etiam postmodum ad ordinem
presbyterii promotus est, multisque in ecclesia utilis
fuit: de quo dubitandum non crediderim, quin inter-

² Later prior-³.

² Plague of 664.

³ After the Synod of Whitby.
⁴ His spiritual father Godd.

446

