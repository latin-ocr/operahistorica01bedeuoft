THE VENERABLE BEDE

gratia, si qua deliquissent, reticebat3 sed aspera illos
invectione corrigebat. Nullam potentibus saeculi
pecuniam, excepta solum esca si quos hospitio sis-
cepisset,umquam dare solebat,sed ea potius quae sibi
a divitibus donaria pecuniarum largiebantur, vel in
usus pauperum, ut diximus, dispergebat, vel ad
redemptionem eorum qui iniuste fuerant venditi,
dispensabat. Denique multos quos pretio data rede-
merat, redemptos postmodum suos discipulos fecit,
atque ad sacerdotalem usque gradum erudiendo atque
instituendo provexit.

Ferunt autem quia cum de provincia Scottorum rex
Osuald postulasset antistitem, qui sibi suaeque
genti verbum fidei ministraret, missus fuerit primo
alius austerioris animi vir, qui cum aliquandiu
genti Anglorum praedicans nihil proficeret, nec
libenter a populo audiretur, redierit patriam, atque
in conventu seniorum retulerit, quia nil prodesse
docendo genti ad quam missus erat, potuisset, eo
quod essenthomines indomabiles, et durae ac barbarae
mentis. At illi, ut perhibent, tractatum magnum
in concilio quid esset agendum, habere coeperunt3
desiderantes quidem genti quam petebantur, saluti
esse, sed de non recepto quem miserant praedicatore
dolentes. Tunc ait Aedan, nam et ipse concilio
intererat, ad eum de quo agebatur sacerdotem:
“Videtur mihi, frater, quia durior iusto indoctis

² As slaves.

348

