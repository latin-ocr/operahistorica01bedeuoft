T HE VENERABLE BEDE

morum adnuntiatione, in omnibus gentibus quae
necdum conversae sunt, dilatetur. Studeat ergo
tua fraternitas, hoc quod sedis apostolicae humanitate
percepit, intemerata mentis sinceritate servare,
intendens cuius rei similitudine tam praecipuum
indumentum humeris tuis baiulandum susceperis.
'salemque te Domini implorata clementia exhiben-
dum stude, ut indulti muneris praemia non cum
reatitudine, sed cum commodis animarum, ante
tribunal summi et venturi Iudicis repraesentes.
Deus te incolumem custodiat, dilectissime frater.'’

CAP. IX

De imperio regis Aeduini, et ut veniens ad evangelizandum
ei Paulinus, primo filiam eius cum aliis, fidei
Christianae sacramentis imbuerit.

Quo tempore etiam gens Nordanhymbrorum, hoc
est, ea natio Anglorum, quae ad aquilonalem Hum-
brae fluminis plagam habitabat, cum rege suo
Aeduino, verbum fidei praedicante Paulino, cuius
supra meminimus, suscepit. Cui videlicet regi in
auspicium suscipiendae fidei et regni caelestis,
potestas etiam terreni creverat imperii: ita ut, quod
nemo Anglorum ante eum, omnes Brittaniae fines,
qua vel ipsorum vel Brettonum provinciae habita-
bant,1 sub ditione acciperet.“’· Quin et Mevanias

1 for habitant, Pl. ² for acceperit, Pl.

¹ P. 157. ² Omen.
244

