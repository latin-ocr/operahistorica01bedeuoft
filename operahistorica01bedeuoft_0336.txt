THE VENERABLE BEDE

aetate fuit, usque ad suum tempus perdurasse, et se
in pueritia vidisse testabatur.

Erat autem praefatus rex Reduald natu nobilis
quamlibet actu ignobilis, filius Tytili, cuius pater
fuit Vuffa, a quo reges Orientalium Anglorum Vuf-
fingas appellant. Verum Eorpuald non multo post-
quam fidem accepit tempore, occisus est a viro gentili,
nomine Ricberct03 et exinde tribus annis provincia
in errore versata est, donee accepit regnum frater
eiusdem Eorpualdi Sigberct, vir per omnia Chris-
tianissimus atque doctissimus, qui vivente adhuc
fratre cum exularet in Gallia, fidei sacramentis
imbutus est, quorum participem, mox ubi regnare
coepit, totam suam provinciam faeere curavit. Cuius
studiis gloriosissime favit Felix episcopus, qui de
Burgundiorum partibus, ubi ortus et ordinatus est,
cum venisset ad Honorium archiepiscopum, eique
indicasset desiderium suum, misit eum ad praedi-
candum verbum vitae praefatae nationi Anglorum.
Nec vota ipsius in cassum cecidere3 quin potius
fructum in ea multiplicem credentium populorum
pius agri spiritalis cultor invenit. Siquidem totam
illam proxinciam iuxta sui nominis sacramentum, a
longa iniquitate atque infelicitate liberatam, ad fidem
et opera iustitiae, ac perpetuae felicitatis dona per-
duxit, accepitque sedem episcopatus in civitate
Domnoc: et eum decem ac septem annos eidem pro-
vinciae pontificali regimine praeesset, ibidem in
paee vitam finivit.

Â² On the mother's side.

294

