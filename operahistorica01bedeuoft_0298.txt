THE VENERABLE BEDE

suae condidit et creavit, caelum videlicet et terram,
mare et omnia quae in eis sunt, dispositis ordinibus
quibus subsisterent,l coaeterni Verbi sui consilio, et
sancti Spiritus unitate dispensans, hominem ad
imaginem et similitudinem suam ex limo terrae
plasmatum constituit, eique tantam praemii prae-
rogativam indulsit, ut eum cunctis praeponeret,
atque servato termino praeceptionis, aeternitatis
subsistentia praemuniret. Hunc ergo Deum Patrem,
et Filium, et Spiritum sanctum, quod est individua
Trinitas, ab ortu solis usque ad occasum, humanum
genus, quippe ut creatorem omnium atque factorem
suum, salutifera confessione fide veneratur et colit;
cui etiam summitates imperii rerumque potestates
submissae sunt, quia eius dispositione omnium
praelatio regnorum conceditur. Eius ergo bonitatis
misericordia toti 2 creaturae suae dilatandi subsidii 3
etiam in extremitate terrae positarum gentium corda
frigida, sancti Spiritus fervore in sui quoque agnitione
mirabiliter est dignata succendere.

‘¹ Quae enim in gloriosi filii nostri Audubaldi regis,
gentibusque ei subpositis4 illustratione, clementia
Redemptoris fuerit operata, plenius ex vicinitate
locorum vestram gloriam conicimus cognovisse.
Eius ergo mirabile donum et in vobis certa spe caelesti
longanimitate conferri confidimus ; cum profecto
gloriosam coniugem vestram, quae vestri corporis
pars esse dignoscitur, aeternitatis praemio per sacri
baptismatis regenerationem illuminatam agnovimus.

² for &absisteret Pl. ² for totius MSS.
³ for subdi MSS. ⁴ The sense requires a genitive.

256

