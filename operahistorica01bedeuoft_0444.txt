THE VENERABLE BEDE

undique et implere incipientibus navem fluctibus,
mortem sibi omnes imminere, iamiamque adesse
viderent, tandem presbyter reminiscens verba anti-
stitis, adsumpta ampulla misit de oleo in pontum, et
statim, ut praedictum erat, suo quievit a fervore.
Sic-que factum est, ut vir Dei et per prophetiae
spiritum tempestatem praedixerit futuram, et per
virtutem eiusdem spiritus, hanc exortam, quamvis
corporaliter absens, sopiverit. Cuius ordinem mira-
culi non quilibet dubius relator, sed fidelissimus mihi
nostrae ecclesiae presbyter, Cynimund vocabulo,
narravit, qui se hoe ab ipso Utta presbytero, in quo
et per quem completum est, audisse perhibebat.

CA P. XVI

Ut idem admotum ab hostibus urbi regiae ignem orando
amoverit.

AL1UD eiusdem patris memorabile miraculum ferunt
multi qui nosse potuerunt. Nam tempore episco-
patus eius, hostilis Merciorum exercitus, Penda duce,
Nordanhymbrorum regiones impia clade longe lateque
devastans, pervenit ad urbem usque regiam, quae ex
Bebbae quondam reginae vocabulo cognominatur,
eamque quia neque armis, neque obsidione capere
poterat, flammis absumere conatus est: discissisque
viculis quos in vicinia urbis invenit, advexit illo pluri-
mam congeriem trabium, tignorum, parietum, vir-

1 The joint monastery of Wearmouth and Jarrow.
Â² Bamborough.

402

