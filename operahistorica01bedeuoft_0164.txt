THE VENERABLE BEDE

quidam vero verberibus, et quidam districtius, qui·
dam autem levius corrigantur. Et cum paulo dis-
trictius agitur, ex caritate agendum est, et non ex
furore: quia ipsi hoc praestatur qui corrigitur, ne
gehennae ignibus tradatur. Sic enim nos fidelibus
tenere disciplinam debemus, sicut boni patres carna-
libus filiis solent, quos et pro culpis verberibus
feriunt, et tamen ipsos quos doloribus adfligunt
habere heredes quaerunt3 et quae possident ipsis
servant quos irati insequi videntur. Haec ergo
caritas in mente tenenda est, et ipsa modum eor-
reptionis dictat, ita ut mens extra rationis regulam
omnino nihil faciat. Addes etiam, quomodo ea
quae furtu de ecclesiis abstulerint reddere debeant.
Sed absit ut ecclesia cum augmento recipiat quod
de terrenis rebus videtur amittere, et lucra de vanis
quaerere.'’

IV. Interrogatio Augustini. “ Si debeant duo
germani fratres singulas sorores accipere, quae sunt
ab illis longa progenie generatae? '’

Respondit Gregorius. “ Hoc fieri modis omnibus
licet: nequaquam enim in sacris eloquiis invenitur
quod huic capitulo contradicere videatur.”

V. Interrogatio Augustini. “ Usque ad quotam
generationem fideles debeant cum propinquis sibi
coniugio copulari? et novercis et cognatis si liceat

copulari coniugio? '¹
122

