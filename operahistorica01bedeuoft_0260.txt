THE VEN ERABLE BEDE

CAP. IV

Ut Laurentius cum coepiscopis suis Scottos unitatem
sanctae ecclesiae maxime in pascha observando
sequi monuerit, et ut Mellitus Roman venerit.

Suectssrr Augustino in episcopatum Laurentius,
quem ipse idcirco adhuc vivens ordinaverat, ne se
defuncto status ecclesiae tam rudis, vel ad horam
pastore destitutus, vacillare inciperet. In quo et
exemplum sequebatur primi pastoris ecclesiae, hoc
est, beatissimi apostolorum principis Petri, qui
fundata Romae ecclesia Christi Clementem sibi
adiutorem evangelizandi, simul et successorem
consecrasse perhibetur. Laurentius archiepiscopi
gradu potitus strenuissime fundamenta ecclesiae,
quae nobiliter iacta vidit, augmentare, atque ad
profectum debiti culminis, et crebra voce sanctae
exhortationis, et continuis piae operationis exemplis
provehere curavit. Denique non solum novae quac
de Anglis erat collecta, ecclesiae curam gerebat, sed
et veterum Brittaniae incolarum, necnon et Scotto-
rum qui Hiberniam insulam Brittaniae proximam
incolunt, populis pastoralem impendere sollici-
tudinem curabat. Siquidem ubi Scottorum in
praefata ipsorum patria, quomodo et Brettonum in
ipsa Brittania vitam ac professionem minus ecclesi-
asticam in multis esse cognovit, maxime quod
paschae sollemnitatem non suo tempore celebrarent,
sed, ut supra docuimus, a decima-quarta luna usque

218

