THE VENERABLE BEDE

“ Si negavi‚'’ inquit, ‘⁶ quod volebant pauperibus, et
oculos viduae exspectare feci. Si comedi buccellam
meam solus, et non comedit pupillus ex ea. Quia
ab infantia mea crevit mecum miseratio, et de utero
matris meae egressa est mecum.'’

Ad cuius pietatis et iustitiae opus pertinet etiam
hoc, quod nostram gentem per praedicatores quos
huc direxit, de dentibus antiqui hostis eripiens,
aeternae libertatis fecit esse participem: cuius
fidei et saluti congaudens, quamque digna laude
commendans, ipse dixit in expositione beati Iob:
‘⁶ Ecce lingua Brittaniae‚ quae nil aliud noverat quam
barbarum frendere, iamdudum in divinis laudibus
Hebraeum coepit ‘Alleluia ' sonare. Ecce quon-
dam tumidus, iam substratus sanctorum pedibus
servit oceanus, eiusque barbaros motus quos terreni
principes edomare ferro nequiverant, hos pro divina
formidine sacerdotum ora simplicibus verbis ligant,
et qui catervas pugnantium infidelis nequaquam
metueret, iam nunc fidelis humilium linguas timet.
Quia enim perceptis caelestibus verbis, clarescentibus
quoque miraculis, virtus ei divinae cognitionis
infunditur, eiusdem divinitatis terrore refraenatur,
ut prave agere metuat, ac totis desideriis ad aeter-
nitatis gratiam venire concupiscat.” Quibus verbis
beatus Gregorius hoc quoque declarat, quia sanctus
Augustinus et socii eius, non sola praedicatione
verborum, sed etiam caelestium ostensione signorum,
gentem Anglorum ad agnitionem veritatis per-
ducebant.

196

