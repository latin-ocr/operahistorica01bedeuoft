THE VENERABLE BEDE

fuisse numerus monachorum, ut cum in septem
portiones esset cum praepositis sibi rectoribus
monasterium divisum, nulla harum portio minus
quam trecentos homines haberet, qui omnes de
labore manuum suarum vivere solebant. Horum
ergo plurimi ad memoratam aciem, peracto ieiunio
triduano, cum aliis orandi causa convenerant,
habentes defensorem nomine Broemailum, qui eos
intentos precibus a barbarorum gladiis protegeret.
Quorum causam adventus cum intellexisset rex
Aedilfrid, ait: ‘¹ Ergo si adversum nos ad Deum
suum clamant, profecto et ipsi quamvis arma non
ferant, contra nos pugnant qui adversis nos inpre-
cationibus persequuntur.” Itaque in hos primum
arma verti iubet, et sic ceteras nefandae militae
copias non sine magno exercitus sui damno delevit.
Exstinctos in ea pugna ferunt, de his qui ad orandum
venerant, viros circiter mille ducentos, et solum
quinquaginta fuga esse lapsos. Brocmail ad primum
hostium adventum cum suis terga vertens, eos quos
defendere debuerat, inermes ac nudos ferientibus
gladiis reliquit. Sicque completum est praesagium
sancti pontificis Augustini, quamvis ipso iam multo
ante tempore ad caelestia regna1 sublato, ut etiam
temporalis interitus ultione sentirent perfidi, quod
oblata sibi perpetuae salutis consilia spreverant.

³ for requi, Pl.
Z 12

