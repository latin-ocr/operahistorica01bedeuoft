THE VENERABLE BEDE

rediit in opus verbi, pervenitque Brittaniam. Erat eo
tempore rex Aedilberct in Cantia potentissimus, qui
ad confinium usque Humbrae fluminis maximi quo
meridiani et septentrionales Anglorum populi diri-
muntur, fines imperii tetenderat. Est autem ad
orientalem Cantiae plagam Tanatos insula non modica,
id est, magnitudinis iuxta consuetudinem aestima-
tionis Anglorum, familiarum sexcentarum, quam a
continenti terra secernit fluvius Vantsumu, qui est
latitudinis circiter trium stadiorum, et duobus
tantum in locis est transmeabilis: utrumque enim
caput protendit in mare. In hac ergo adplicuit
servus Domini Augustinus, et socii eius, viri, ut
ferunt, ferme quadraginta. Aceeperunt autem, prae-
cipiente beato papa Gregorio, de gente Francorum
interpretes, et mittens ad Aedilberctum‚ mandavit se
venisse de Roma, ac nuntium ferre optimum, qui sibi
obtemperantibus, aeterna in caelis gaudia, et regnum
sine fine cum Deo vivo et vero futurum, sine ulla
dubietate promitteret. Qui haee audiens, manere
illos in ea quam adierant insula, et eis necessaria
ministrari, donec videret quid eis faceret, iussit.
Nam et antea fama ad eum Christianae religionis per-
venerat, utpote qui et uxorem habebat Christianam
de gente Francorum regia, vocabulo Bercta; quam
ea conditione a parentibus acceperat, ut ritum fidei
ac religionis suae eum episcopo quem ei adiutorem

1 As much land as would support a family, the extent of
which varied in different parts.

2 Branch of the Stour.

³ Daughter of Charibert king of Pan‘s.

108

