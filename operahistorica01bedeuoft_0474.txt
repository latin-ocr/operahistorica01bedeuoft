THE VENERABLE BEDE

gaudio reversus est. Erant autem presbyteri Cedd,
et Adda, et Betti, et Diuma, quorum ultimus natione
Scottus, ceteri fuere de Anglis. Adda autem erat
frater Uttan, presbyteri inlustris, et abbatis monas-
terii quod vocatur Ad Caprae Caput, cuius supra
meminimus. Venientes ergo in provinciam memorati
sacerdotes cum principe, praedicabant verbum, et
libenter auditi sunt, multique quotidie et nobilium et
infirmorum, abrenunciata sorde idolatriae, fidei sunt
fonte abluti.

Nec prohibuit Penda rex, quin etiam in sua, hoc
est, Merciorum natione, verbum, si qui vellent audire,
praedicaretur. Quin potius odio habebat, et despicie-
bat eos, quos fide Christi imbutos, opera fidei non
habere deprehendit, dicens contemnendos esse eos
et miseros qui Deo suo in quem crederent obedire
contemnerent. Coepta sunt haec biennio ante
mortem Pendan regis. Ipso autem occiso, cum
Osuiu rex Christianus regnum eius acciperet ut in
sequentibus dicemus, factus est Diuma unus ex
praefatis quatuor sacerdotibus episcopus Mediter-
raneorum Anglorum simul et Merciorum3 ordinatus
a Finano episcopo. Paucitas enim sacerdotum
cogebat unum antistitem duobus populis praefici.
Qui cum pauco sub tempore non paucam Domino
plebem adquisisset, defunctus est apud Mediterraneos
Anglos, in regione quae vocatur Infeppingum:
suscepitque pro illo episcopatum Ceollach‚ et ipse
de natione Scottorum, qui non multo post, relicto
episcopatu, reversus est ad insulam Hii, ubi pluri-
morum caput et arcem Scotti habuere coenobiorum:

 

¹ Gateshead, on the Tyne.
'-‘ Not identified, probably in Meroia.

