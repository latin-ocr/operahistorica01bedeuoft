THE VEN'ERABLE BEDE

CAP. X

U t Arcadio regnante, Pelagius Bretto contra gratiam Dei
superba bella susceperit.

ANNo ab incarnatione Domini trecentesimo nona-
gesimo quarto Arcadius filius Theodosii cum fratre
Honorio, quadragesimus tertius ab Augusto regnum
suscipiens, tenuit annos tredecim. Cuius temporibus
Pelagius Bretto contra auxilium gratiae supernae
venena suae perfidiae longe lateque dispersit, utens
cooperatore Iuliano de Campania, quem dudum
amissi episcopatus intemperans cupido exagitabat:
quibus sanctus Augustinus sicut et ceteri patres
orthodoxi multis sententiarum catholicarum millibus
responderunt, nec eorum tamen dementiam corrigere
valebant: sed, quod gravius est, correpta eorum
vesania magis augescere contradicendo quam favendo
veritati voluit emundari: quod pulcre versibus
heroicis Prosper Rhetor insinuat, cum ait:

“ Contra Augustinum narratur serpere quidam
Scriptor, quem dudum livor adurit edax.
Quis caput obscuris contectum utcunque cavernis
Tollere humo miserum propulit anguiculum?
Aut hunc fruge sua aequorei pavere Britanni,
Aut hic Campano gramine corda tumet.''

¹ As being of British origin. He denied the doctrine of
universal original sin.
² Deposed by Pope Zosimus in 418.

50

