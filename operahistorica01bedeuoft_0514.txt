THE VENERABLE BEDE

brandani commendavit, a celebratione vestri paschae
funditus eliminatis: sicque, ut dixi, in celebratione
summae festivitatis, neque Iohanni, neque Petro,
neque Legi, neque Evangelio concordatis.'’

His contra Colmanus: “ Numquid,” ait, “Ana-
tolius vir sanctus, et in praefata historia ecclesiastica
multum laudatus, Legi vel Evangelio contraria
sapuit, qui a quarta decima usque ad vicesimam
pascha celebrandum scripsit? Numquid reveren-
tissimum patrem nostrum Columbam, et successores
eius viros Deo dilectos, qui eodem modo pascha
facerunt, divinis paginis contraria sapuisse, vel egisse
credendum est? Cum plurimi fuerint in eis, quorum
sanctitati caelestia signa, et virtutum quae fecerunt
miracula, testimonium praebuerunt z quos ipse sanctos
esse non dubitans, semper eorum vitam, mores et
disciplinam sequi non desisto.”

At Vilfridus: “ Constat,'' inquit, ‘⁴ Anatolium
virum sanctissimum, doctissimum, ac laude esse
dignissimum3 sed quid vobis cum illo, cum nec eius
decreta servetis? Ille enim in pascha suo regulam
utique veritatis sequens, circulum decem et novem
annorum posuit, quem vos aut ignoratis, aut agnitum
et a tota Christi ecclesia custoditum, pro nihilo con-
temnitis. Ille sic in pascha Dominico quartam
decimam lunam computavit, ut hanc eadem ipsa die
more Aegyptiorum quintam decimam lunam ad
vesperam esse fateretur. Sic item vicesimam die
Dominico paschae adnotavit, ut hanc declinata

ἒ ξὲθῖξξοῗέ for deber-mining on what day the Paschal full

moon would fall. The Scots retained an old cyclo of. 84 yearS.
472

