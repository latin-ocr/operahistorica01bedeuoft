THE VENERABLE BEDE

Quo regni culmine sublimatus, nihilominus, quod
mirum dictu est, pauperibus et peregrinis semper
humilis, benignus et largus Qt. Denique fertur
quia tempore quodam cum die sancto paschae cum
praefato episcopo consedisset ad prandium,p0situsque
esset in mensa coram eo discus argenteus regalibus
epulis refertus, et iamiamque essent manus ad
panem benedicendum missuri, intrasse subito minis-
trum ipsius cui suscipiendorum inopum erat cura
delegata, et indicasse regi quia multitudo pauperum
undecumque adveniens maxima perplateas sederet,
postulans aliquid eleemosynae a rege z qui mox dapes
sibimet adpositas deferri pauperibuS, sed et discum
confringi, atque eisdem minutatim dividi praecepit.
Quo viso pontifex qui adsidebat delectatus tali facto
pietatis, adprehendit dextram eius, et ait: “ Nun-
quam inveterascat haec manus.” Quod et ita iuxta
votum benedictionis eius provenit. Nam cum
interfecto illo in pugna, manus cum brachio a cetero
essent corpore resectae, contigit ut hactenus incor-
ruptae perdurent. Denique in urbe regia, quae a
regina quondam vocabulo Bebba cognominatur,
loculo inclusae argenteo in ecclesia sancti Petri
servantur, ac digno a eunctis honore venerantur.

Huius industria regis, Deirorum et Berniciorum
provinciae, quae eatenus ab invicem discordabant, in
unam sunt pacem, et velut unum compaginatae in
populum. Erat autem nepos Aeduim‘ regis ex sorore

1 Bebbanburh, now Bamborough.
35²

