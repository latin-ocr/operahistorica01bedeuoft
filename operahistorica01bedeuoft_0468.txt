THE VENERABLE BEDE

huius, et ipsius quoque monasterii negotiis alienare,
reliquit monasterii et animarum curam fratri suo
Fullano, et presbyteris Gobbano et Dicullo‚ et ipse
ab omnibus mundi rebus liber, in anchoretica con-
versatione vitam finire disposuit. Habuit alterum
fratrem, vocabulo Ustanum, qui de monasterii pro-
batione diuturna, ad heremiticam pervenerat vitam.
Hunc ergo solus petens, annum totum cum eo in
continentia et orationibus, in quotidianis manuum
vixit laboribus.

Dein turbatam incursione gentilium provinciam
videns, et monasteriis quoque periculum imminere
praevidenS, dimissis ordinate omnibus, navigavit
Galliam, ibique a rege Francorum Hloduio, vel
patricio Ercunualdo honorifice susceptus, monas-
terium construxit in loco Latineaeo nominato, ac
non multo post infirmitate correptus, diem clausit
ultimum. Cuius corpus idem Ercunualdus patricius
accipiens, servavit in porticu quodam ecclesiae,
quam in villa sua, cui nomen est Perrona, faciebat,
donec ipsa ecclesia dedicaretur. Quod dum post
dies viginti septem esset factum, et corpus ipsum de
porticu ablatum, prope altare esset recondendum,
inventum est ita inlesum, ac si eadem hora de hac
luce fuisset egressus. Sed et post annos quatuor,
constructa domuncula cultiore receptui corporis
eiusdem, ad orientem altaris adhuc sine macula
corruptionis inventum, ibidem digno cum honore
² A bishop.

p ἶ Afterwards abbot of the monastery of Peronne and died
18³.

Ε The men of Mercia under Penda.

“¹ Clovis II, 6384356.
5 Mayor of the palace of Neuetria, 640-657.

426

