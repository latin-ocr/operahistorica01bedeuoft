THE VENERABLE BEDE

nonnulli de miserandis reliquiis in montibus compre-
hensi acervatim iugulabantur: alii fame confecti
procedentes manus hostibus dabant, pro accipiendis
alimentorum subsidiis aeternum subituri servitium,
si tamen non continuo trucidarentur: alii trans-
marinas regiones dolentes petebant: alii perstantes
in patria trepidi pauperem vitam in montibus, silvis,
vel rupibus arduis suspecta semper mente agebant.

CAP. XVI ¹

Ut Brettones primam de gente Anglorum victoriam, duce
Ambrosio Romano homine, sumpserint.

AT ubi hostilis exercitus, exterminatis dispersisque
insulae indigenis, domum reversus est, coeperunt et
illi paulatim vires animosque resumere, emergentes
de latibulis quibus abdjti fuerant, et unanimo con—
sensu auxilium caeleste precantes ne usque ad
internecionem usquequaque delerentur. Utebantur
eo tempore duce Ambrosio Aureliano viro modesto,
qui solus forte Romanae gentis praefatae tempestati
superfuerat, occisis in eadem parentibus regium
nomen et insigne ferentibus. Hoc ergo ducc vires
capessunt Brettones, et victores provocantes ad
proelium, victoriam ipsi, Deo favente, suscipiunt.
Et ex eo tempore nunc cives, nunc hostes vincebant,
usque ad annum obsessionis Badonjci montis, quando

1 Abridgment of Gildas, § 25.

¹ Το Thanet apparently.
74

