THE VENERABLE BEDE

Quo ille viso, ut vir sagacis ingenii, intellexit aliquid
mirae sanctitatis huic loco quo equus est curatus,
inesse3 et posito ibi signo, non multo post ascendit
equum, atque ad hospitium quo proposuerat, accessit :
quo dum adveniret, invenit puellam ibi, neptem
patris familias, longo paralysis morbo gravatam: et
cum familiares domus illius de acerba puellae in-
firmitate ipso praesente quererentur, coepit dicere
ille de loco ubi caballus suus esset curatus. Quid
multa? imponentes eam carro, duxerunt ad locum,
ibidemque deposuerunt. At illa posita in loco,
obdormivit parumper3 et ubi evigilavit, sanatam se
ab illa corporis dissolutione sentiens, postulata aqua,
ipsa lavit faciem, crines composuit, caput linteo
cooperuit, et cum his qui se adduxerant, sana pedibus
incedendo reversa est.

CAP. X

Ut pulvis loci illius contra ignem valuerit.

EODEM tempore venit alius quidam de natione
Brettonum, ut ferunt, iter faciens iuxta ipsum locum
in quo praefata erat pugna completa3 et vidit unius
loci spatium cetero campo viridius ac venustius:
coepitque sagaci animo conicere quod nulla esset alia
causa insolitae illo in loco viriditatis, nisi quia ibidem
sanctior cetero exercitu vir aliquis fuisset interfectus.

ยน The hood worn by Saxon women.

372

