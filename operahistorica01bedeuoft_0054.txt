THE VENERABLE BEDE

diversorum promontoriorum tractibus, quibus efficitur
ut circuitus eius quadragies octies septuaginta quin-
que milia compleat. Habet a meridie Galliam
Belgicam, cuius proximum litus transmeantibus
aperit civitas quae dicitur Rutubi portus, a gente
Anglorum nunc corrupte Reptacaestir vocata, inter-
posito mari a Gessoriaco Morinorum gentis h'tore
proximo, traiectu milium quinquaginta, sive, ut
quidam scripsere, stadiorum quadringentorum quin-
quaginta. A tergo autem, unde oceano infinito
patet, Orcadas insulas habet.

Opima frugibus atque arboribus insula, et alendis
apta pecoribus ac iumentis ; vineas etiam quibusdam
in locis germinans : sed et avium ferax terra marique
generis diversi. Fluviis quoque multum piscosis,
ac fontibus praeclara copiosis, et quidem praecipue
issicio abundat et anguilla. Capiuntur autem
saepissime et vituli marini, et delphines, necnon et
ballenae : exceptis variorum generibus conchyliorum 3
in quibus sunt et musculae, quibus inclusam saepe
margaritam, omnis quidem coloris optimam inveniunt,
id est, et rubicundi, et purpurei, et iacintini et
prasini, sed maxime candidi. Sunt et cochleae satis
superque abundantes, quibus tinctura coccinei
coloris conficitur, cuius rubor pulcherrimus nullo
unquam solis ardore, nulla valet pluviarum iniuria
pallescere3 sed quo vetustior est, eo solet esse
venustior. Habet fontes salinarum, habet et fontes
calidos, et ex eis fluvios balnearum calidarum, omm'
aetati et sexui per distincta loca, iuxta suum cuique
modum accommodos. Aqua enim (ut sanetus

 

¹ Richborough, usually Rutupae οι· Rutu piae.
‘2 13oulome, Bononia.

12

