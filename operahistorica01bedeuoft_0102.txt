THE VENERABLE BEDE

mari ad mare recto tramite inter urbes quae ibidem
ob metum hostium factae fuerant, ubi et Severus
quondam vallum fecerat, firmo de lapide conlocarunt:
quem videlicet murum hactenus famosum atque
conspicuum, sumptu publico privatoque, adiuncta
secum Brittanorum manu construebant, octo pedes
latum et duodecim altum, recta ab oriente in occasum
linea, ut usque hodie intuentibus clarum cst: quo
mox condito dant fortia segni populo monita, praebent
instituendorum exemplaria armorum. Sed et in
litore oceani ad meridiem quo naves eorum habe-
bantur, quia et inde barbarorum inruptio timebatur,
turres per intervalla ad prospectum maris collocant,
et valedicunt sociis tanquam ultra non reversuri.
Quibus ad sua remeantibus, cognita Scotti Pictiquc
reditus denegatione, redeunt confestim ipsi, et
solito confidentiores facti, omnem aquilonalem
extremamque insulae partem pro indigenis ad
murum usque capessunt. Statuitur ad haec in edito
arcis acies segnis, ubi trementi corde stupida die
noctuque marcebat. At contra non cessant uncinata
hostium tela: ignavi propugnatores miserrime de
muris tracti solo adlidebantur. Quid plura? relictis
civitatibus ac muro, fugiunt, disperguntur. Insequi-
tur hostisâ€š adcelerantur strages eunctis crudeliores
prioribus. Sicut enim agni a feris, ita miseri cives

60

