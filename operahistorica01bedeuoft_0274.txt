THE VENERABLE BEDE

vulgus potuit recorrigi, atque ad simplicitatem fidei
et caritatis quae est in Christo, revocari.

CAP. VI

Ut correptus ab apostolo Petro Laurentius Aeodbaldum
regem ad Christum converterit, qui mox Mellitum et
Iustum ad praedicandum revocaverit.

CUM vero et Laurentius Mellitum lustumque
secuturus ac Brittaniam esset relicturus, iussit ipsa
sibi nocte in ecclesia beatorum apostolorum Petri et
Pauli de qua frequenter iam diximus, stratum parari,
in quo cum post multas preces ac lacrymas ad
Dominum pro statu ecclesiae fusas, ad quiescendum
membra posuisset atque obdormisset, apparuit. ei
beatissimus apostolorum princeps, et multo illum
tempore secretae noctis flagellis artioribus afficiens,
sciscitabatur apostolica districtione, quare gregem
quem sibi ipse crediderat, relinqueret, vel cui pasto-
rum ox'es Christi in medio luporum positas fugiens
ipse dimitteret. “An mei,'' inquit, “oblitus es
exempli, qui pro parvulis Christi, quos mihi in indi-
cium suae dilectionis commendaverat, vincula, ver-
bera, carceres, adflictiones, ipsam postremo mortem,
mortem autem crucis, ab infidelibus et inimicis
Christi ipse cum Christo coronandus pertuli? '¹
His beati Petri flagellis simul et exhortationibus
animatus famulus Christi Laurentius, mox mane

232

