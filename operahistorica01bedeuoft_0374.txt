THE VENERABLE BEDE

fidei Christianae signum, nulla ecclesia, nullum altare
in tota Berniciorum gente erectum est, priusquam
hoc sacrae crucis vexillum novus militiae ductor,
dictante fidei devotione, contrahostem immanissimum
pugnaturus statueret.

Nec ab re est unum e pluribus quae ad hanc crucem
patrata sunt, virtutis miraculum enarrare. Quidam
de fratribus Hagustaldensis ecclesiae nomine Bothelm ‚
qui nunc usque superest, ante paucos annos dum
incautius forte noctu in glacie incederet, repente
corruens brachium contrivit, ac gravissima fracturae
ipsius coepit molestia fatigari3 ita ut ne ad os quidem
adducere ipsum brachium ullatenus dolore arcente
valeret. Qui cum die quadam mane audiret unum
de fratribus adlocurn eiusdem sanctae crucis ascendere
disposuisse, rogavit ut aliquam sibi partem de illo
ligno venerabili rediens adferret, credere se dicens
quia per hoc, donante Domino, salutem posset con-
sequi. Fecit ille ut rogatus est, et reversus ad ves·
peram, sedentibus iam ad mensam fratribus, obtulit
ei aliquid de veteri musco quo superficies ligni erat
obsita. Qui cum sedens ad mensam non haberet ad
manum ubi oblatum sibi munus reponeret, misit hoc
in sinum sibi. Et dum iret cubitum, oblitus hoc
alicubi deponere, permisit suo in sinu permanere. At
medio noctis tempore, cum evigilaret, sensit neseio
quid frigidi suo lateri adiacere, admotaque manu
requirere quid esset, ita sanum brachium manumque
reperit, ac si nihil unquam tanti languoris habuisset.

332

