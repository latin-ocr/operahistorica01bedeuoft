THE VENERABLE BEDE

CAP. XIV

Ut defuncto Paulino, Ithamar pro eo Hrofensis ecclesiae
praesulatum susceperit ,· et de humilitate mirabili
regis Osuiui, qui ab Osuiu crudeli caede peremptus est.

TRANSLATO ergo ad caelestia regna Osualdo, sus-
cepit regni terrestris sedem pro eo frater eius Osuiu,
iuvenis triginta circiter annorum, et per annos viginti
octo laboriosissime tenuit, impugnatus videlicet et ab
ea quae fratrem eius occiderat pagana gente Mer-
ciorum, et a filio quoque suo Alchfrido, necnon et a
fratruo, id est, fratris sui qui ante eum regnavit filio
Oidilualdo.

Cuius anno secundo, hoc est, ab incarnatione
Dominica anno sexcentesimo quadragesimo quarto,
reverentissimus pater Paulinus, quondam quidem
Eburacensis, sed tunc Hrofensis episcopus civitatis,
transivit ad Dominum sexto Iduum Octobrium die:
qui decem et novem annos, menses duos, dies viginti
unum episcopatum tenuit3 sepultusque est in secre-
tario beati apostoli Andreae, quod rex Aedilberct a
fundamentis in eadem Hrofi civitate construxit.
In cuius locum Honorius archiepiscopus ordinavit
Ithamar, oriundum quidem de gente Cantuariorum,
sed vita et eruditione antecessoribus suis aequandum.

Habuit autem Osuiu primis regni sui temporibus
consortem regiae dignitatis, vocabulo Osuini, de
stirpe regis Aeduini, hoc est, filium Osrici‚ de quo
supra retulimus, virum eximiae pietatis et religionis:

¹ Set up by Penda in Deire, after Oswin's death, it seems.
² The first native bishop.
³ First cousin once removed.

392

