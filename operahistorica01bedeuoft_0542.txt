THE VENERABLE BEDE

reliquias beatorum apostolorum Petri et Pauli, et
sanctorum martyrum Laurentii, Iohannis et Pauli,
et Gregorii atquc Pancratii eis fecimus dari, vestrae
excellentiae profecto omnes contradendas. Nam et
coniugi vestrae, nostrae spiritali filiae, direximus
per praefatos gerulos crucem clavem auream haben-
tem de sacratissimis vinculis beatorum apostolorum
Petri et Pauli: de cuius pio studio cognoscenteS‚
tantum cuncta sedes apostolica una nobiscum laeta-
tur, quantum eius pia opera coram Deo fragrant et
vernant. Festinet igitur, quaesumus, vestra celsi-
tudo, ut optamus, totam suam insulam Deo Christo
dicare. Profecto enim habet protectorem, humani
generis redemptorem Dominum nostrum Jesum
Christum, qui ei cuncta prospera impertiet, ut
novum Christi populum coacervet, catholicam ibi et
apostolicam constituens fidem. Scriptum est enim:
‘ Quaerite primum regnum Dei, et iustitiam eius,
et haec omnia adicientur vobis.’ Nimirum enim
quaerit, et impetravit, et ei omnes suae insulae, ut
optamus, subdentur. Paterno itaque affectu salu-
tantes vestram excellentiam, divinam precamur
iugiter clementiam, quae vos vestrosque omnes in
omnibus bonis operibus auxiliari dignetur, ut cum
Christo in futuro regnetis saeculo. Incolumem
excellentiam vestram gratia superna custodiat.”
Quis sane pro Vighardo repertus ac dedicatus sit
antistes, libro sequente opportunius dicetur.

² Suffered martyrdom in the Diocletian persecution, 304.
500

