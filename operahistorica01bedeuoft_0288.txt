THE VENERABLE BEDE

insulas, sicut et supra docuimus, imperio subiugavit
Anglorum: quarum prior quae ad austrum est et
situ amplior, et frugum proventu atque ubertate
felicior, nongentarum sexaginta familiarum men-
suram, iuxta aestimationem Anglorum3 secunda
trecentarum et ultra spatium tenet.

Huic autem genti occasio fuit percipiendae fidei,
quod praefatus rex eius cognatione iunctus est
regibus Cantuariorum, accepta in coniugem Aedil-
bergae filia Aedilbercti regis, quae alio nomine
Tatae vocabatur. Huius consortium cum primo ipse
missis procis a fratre eius Aeodbaldo, qui tunc regno
Cantuariorum praeerat, peteret3 responsum est,
non esse licitum Christianam virginem pagano in
coniugem dari, ne fides et sacramenta coelestis Regis
consortio profanarentur regis qui veri Dei cultus
esset prorsus ignarus. Quae cum Aeduino verba
nuntii referrent, promisit se nil omnimodis con-
trarium Christianae fidei quam virgo colebat, esse
facturum: quin potius permissurum ut fidem cul-
tumque suae religionis cum omnibus qui secum
venissent, viris sive feminis, sacerdotibus seu minis-
tris, more Christiano servaret. Neque abnegavit se
etiam eandem subiturum esse religionem; si tamen
examinata a prudentibus sanctior ac Deo dignior
posset inveniri.

Itaque promittitur virgo, atque Aeduino mittitur,
et iuxta quod dispositum fuerat, ordinatur episcopus

² P. 225. ² Cf. p. 108. ³ The Witan apparently.
246

