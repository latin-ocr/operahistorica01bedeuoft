THE VENERABLE BEDE

montium iugis ab australibus eorum sunt regionibus
sequestratae. Namque ipsi australes Picti, qui intra
eosdem montes habent sedes, multo ante tempore ut
perhibent, relicto errore idolatriae, fidem veritatis
acceperant, praedicante eis verbum Nynia episcopo
reverentissimo et sanctissimo viro, de natione
Brettonum‚ qui erat Romae regulariter fidem et
mysteria veritatis edoctus3 cuius sedem episcopalem
sancti Martini episcopi nomine et ecclesia insignem,
ubi ipse etiam corpore una cum pluribus sanctis
requiescit, iam nunc Anglorum gens obtinet. Qui
locus, ad provinciam Berniciorum pertinens, vulgo
vocatur Ad Candidam Casam, eo quod ibi ecclesiam
de lapide, insolito Brettonibus more fecerit.

Venit autem Brittaniam Columba, regnante Pictis
Bridio filio Meilochon, rege potentissimo, nono anno
regni eius, gentemque illam verbo et exemplo ad
fidem Christi convertit: unde et praefatam insulam
ab eis in possessionem monasterii faciendi accepit.
Neque enim magna est, sed quasi familiarum quinque,
iuxta aestimationem Anglorum3 quam successores
eius usque hodie tenent, ubi et ipse sepultus est, cum
esset annorum septuaginta septem, post annos
circiter triginta et duos ex quo ipse Brittaniae prae-
dicaturus adiit. Fecerat autem, priusquam Brit-
tianiam veniret, monasterium nobile in Hibernia,
quod a copia roborum Dearmach lingua Scottorum,
hoc est, campus roborum, cognominatur. Ex quo
utroque monasterio plurima exinde monasteria per

1 Whithern in Galloway.
² Cf. n. 109.
³ Irish Dairmaff, now Darrow in King’s Gounty.

340

