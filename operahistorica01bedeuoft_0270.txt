THE VENERABLE BEDE

ibi adhuc ecclesiae crementis detrimento fuit.
Siquidem non solum fidem Christi recipere noluerat,
sed et fornicatione pollutus est tali, qualem nec inter
gentes auditam apostolus testatur, ita ut uxorem
patris haberet. Quo utroque scelere occasionem
dedit ad priorem vomitum revertendi, his qui sub
imperio sui parentis, vel favore vel timore regio,
fidei et castimoniae iura susceperant. Nec supernae
flagella districtionis perfido regi castigando et
corrigendo defuere: nam crebra mentis vesania,
et spiritus immundi invasione premebatur.

Auxit autem procellam huiusce perturbationis,
etiam mors Sabercti regis Orientalium Saxonum, qui
ubi regna perennia petens, tres suos filios, qui
pagani perduraverant, regni temporalis heredes
reliquit, coeperunt illi mox idolatriae, quam viventi
eo aliquantulum intermisisse videbantur, palam
servire, subiectisque populis idola colendi liberam
dare licentiam. Cumque viderent pontificem cele-
bratis in ecclesia missarum sollemniis, eucharistiam
populo dare, dicebant, ut vulgo fertur, ad eum
barbara inflati stultitia: “Quare non et nobis
porrigis panem nitidum, quem et patri nostro Saba‚”
sic namque eum appellare consuerant, “ dabas, et
populo adhuc dare in ecclesia non desistis? ’' Quibus
ille respondebat: “ Si vultis ablui fonte illo salutari
quo pater vester ablutus est, potestis etiam panis

² Ethelbert’s second wife. Cf. 1 Cor. v. 1. ¹ Mellitus.

³ Early fonts were of the nature of tanks, often supplied
by a spring (fons), and hence font came to be the prevailing
name. Bede uses lavacrum (bath) as well as som. The raised
form of font was introduced when infant baptism became the
mle, and aspersion took the place of immersion.

228

