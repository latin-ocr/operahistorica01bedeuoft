THE VENERABLE BEDE

iuxta amnem Deruventionem, ubi tune erat villa
regalis, intravitque quasi nuntium domini sui referens Î¹
et eum simulatam legationem ore astuto volveret,
exsurrexit repente, et evaginata sub veste sica,
impetum fecit in regem. Quod cum videret Lilla
minister regi amicissimus, non habens scutum ad
manum quo regem a nece defenderet, moi< inter-
posuit corpus suum ante ictum pungentis: sed tanta
vi hostis ferrum infixit, ut per corpus militis occisi
etiam regem vulneraret. Qui cum mox undique
gladiis impeteretur, in ipso tumultu etiam alium de
militibus, cui nomen erat Fordheri, sica nefanda
peremit.

Eadem autem nocte sacrosancta Dominici paschae
pepererat regina filiam regi, cui nomen Aeanfled.
Cumque idem rex praesente Paulino episcopo
gratias ageret diis suis pro nata sibi filia, e contra
episcopus gratias coepit agere Domino Christo,
regique adstruere, quod ipse precibus suis apud illum
obtinuerit, ut regina sospes et absque dolore gravi
sobolem procrearet. Cuius verbis delectatus rex,
promisit se abrenunciatis idolis Christo serviturum,
si vitam sibi et victoriam donaret pugnanti adversus
regem, a quo homicida ille, qui eum vulneraverat,
missus est: et in pignus promissionis implendae,

1 The royal ulla or residenee established here probably
on the site oi a Roman town, Derventio, as in ehap. xiv. at
Cataracta and Campodunum.

250

