THE VENERABLE BEDE

tor, et futurus iudex, adstabant partes dispari
conditione dissimiles; hinc divina fides, inde humana
praesumptio ; hinc pietaS, inde superbia 3 inde Pelagius
auctor, hinc Christus. Primo in loco beatissimi
sacerdotes praebuerunt adversariis copiam disputandi,
quae sola nuditate verborum, diu inaniter et aures
occupavit et tempora: deinde antistites venerandi,
torrentes eloquii sui cum apostolicis et evangelicis
imbribus profuderunt: miscebatur sermo proprius
cum divino, et adsertiones molestissimas lectionum
testimonia sequebantur: convincitur vanitas, perfidia
confutatur3 ita ut ad singulas verborum obiectiones
errare se, dum respondere nequiit, fateretur: populus
arbiter vix manus continet, iudicium tamen clamore
testatur.

CAP. XVIII

Ut idem filiam tribuni caecam inluminanerit, ac deinde ad
sanctum Albanam perveniens, reliquias ibidem et
ipsius acceperit, et beatorum apostolorum, sive
aliorum martyrum posuerit.

Ttm subito quidam tribunitiae potestatis cum
coniuge procedit in medium, filiam decem annorum
caecam curandam sacerdotibus offerens, quam illi
adversariis offerri praeceperunt: sed lu· conscientia

82

