THE VENERABLE BEDE

insulae partibus morabantur, iamdudum ad admoni-
tionem apostolicae sedis antistitis, pascha canonico
ritu observare didicerunt,

Venienti igitur ad se episcopo, rex locum sedis
episcopalis in insula Lindisfarnensi ubi ipse petebat,
tribuit. Qui videlicet locus accedente ac recedente
reumate bis quotidie instar insulae maris circumluitur
undis, bis renudato littore contiguus terrae red*
(litur3 atque eius admonitionibus humiliter ac
libenter in omnibus auscultans, ecclesiam Christi
regno suo multum diligenter aedificare ac dilatare
curavit. Ubi pulcherrimo saepe spectaculo contigit,
ut evangelizante antistite qui Anglorum linguam
perfecte non noverat, ipse rex suis ducibus ac
ministris interpres verbi existeret caelestis: quia
nimirum tam longo exilii sui tempore linguam Scot-
torum iam plene didicerat. Exin coepere plures per
dies de Scottorum regione venire Brittaniam atque
illis Anglorum provinciis quibus regnavit rex Osuald‚
magna devotione verbum fidei praedicare, et creden-
tibus gratiam baptismi, quicumque sacerdotali
erant gradu praediti, ministrare. Construebantur
ergo ecclesiae per loca, confluebant ad audiendum
verbum populi gaudentes, donabantur munere regio
possessioneS‚ et territoria ad instituenda monasteria,
imbuebantur praeceptoribus Scottis parvuli Anglorum,

¹ Or Holy Island‚ N.W. of Fame.
336

