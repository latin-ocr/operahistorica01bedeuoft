THE VENERABLE BEDE

umque curriculis vagabundus, hostium vitabam
insidias? '’ Abeunte igitur amico remansit Aeduini
solus foris, residensque moestus ante palatium,
multis coepit cogitationum aestibus affici, quid
ageret, quove pedem verteret nescius.

Cumque diu tacitis mentis angoribus et caeco
carperetur igni, vidit subito intempestae noctis
silentio adpropinquantem sibi hominem vultus
habitusque incogniti: quem videns, ut ignotum et
inopinatum, non parum expavit. At iile accedens
salutavit eum, et interrogavit, quare illa hora, ceteris
quiescentibus et alto sopore pressis, solus ipse
moestus in lapide pervigil sederet. At ille vicissim
sciscitabatur, quid ad eum pertineret, utrum ipse
intus an foris noctem transigeret. Qui respondens
ait: “ Ne me aestimes tuae moestitiae et insom-
niorum, et forinsecae et solitariae sessionis causam
nescire z scio enim certissime qui es, et quare moeres,
et quae ventura. tibi in proximo mala formidas. Sed
dicito mihi quid mercedis1 dare velis ei, siqui sit,
qui his te moeroribus absolvat, et Redualdo suadeat,
ut nec ipse tibi aliquid mali faciat, nec tuis te hostibus
perimendum tradat.’' Qui cum se omnia quae
posset, huic tali pro mercede beneficii daturum esse
responderet, adiecit ille: “ Quid si etiam regem te
futurum exstinctis hostibus in veritate promittat, ita

1 for mercis, Pl.

³ Cf. Verg. Aen. iv. 2.

 

274

