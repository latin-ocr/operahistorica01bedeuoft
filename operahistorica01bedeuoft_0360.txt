THE VENERABLE BEDE

habens secum Eanfledam filiam, et Vuscfrean filium
Aeduini, necnon et Yffi filium Osfridi filij eius, quos
postea mater metu Eadbaldi et Osualdi regum, misit
in Galliam nutriendos regi Daegberecto qui erat
amicus illius, ibique ambo in infantia defuncti, et
iuxta honorem vel regiis pueris, vel innocentibus
Christi congruum, in ecclesia sepulti sunt. Attulit
quoque secum vasa pretiosa Aeduini regis perplura,
in quibus et crucem magnam auream, et calicem
aureum consecratum ad ministerium altaris, quae
hactenus in ecclesia Cantiae conservata monstrantur.

Quo in tempore, Hrofensis ecclesia pastorem minime
habebat, eo quod Romanus praesul illius ad Honorium
papam a Iusto archiepiscopo legatarius missus
absorptus fuerat fluctibus Italici maris: ac per hoc
curam illius praefatus Paulinus invitatione Honorii
antistitis et Eadbaldi regis suscepit ac tenuit, usque-
dum et ipse suo tempore ad caelestia regna cum
gloriosi fructu laboris ascendit. In qua ecclesia
moriens pallium quoque, quod a Romano papa
acceperat, reliquit.

Reliquerat autem in ecclesia sua Eburacensi
Iacobum diaconum, virum utique ecclesiasticum et
sanctum, qui multo exhinc tempore in ecclesia
manens magnas antiquo hosti praedas docendo et
baptizando eripuit· cuius nomine vicus in quo
maxime solebat habitare, iuxta cataractam, usque
hodie cognominatur. Qui quoniam cantandi in
ecclesia erat peritissimus, recuperata postmodum

¹ Second cousins
2 Sailing from Provence to Italy.
³ After he had left Northumbria.

318

