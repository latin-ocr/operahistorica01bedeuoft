THE xOENERABLE BEDE

eiusdem principis, adventus vero Anglorum in
Brittaniam anno circiter centesimo quinquagesimo,
misit servum Dei Augustinum, et alios plures cum
eo monachos timentes Dominum, praedicare verbum
Dei genti Anglorum. Qui cum iussis pontificalibus
obtemperantes, memoratum opus adgredi coepissent,
iamque aliquantulum itineris confecissent, perculsi
timore inerti, redire domum potius, quam barbaram,
feram, incredulamque gentem, cuius ne linguam
quidem nossent, adire cogitabant, et hoc esse tutius
communi consilio decernebant. N ec mora, Augusti-
num, quem eis episcopum ordinandum si ab Anglis
susciperentur disposuerat, domum remittunt, qui
a beato Gregorio humili supplicatu obtineret ne tam
periculosam, tam laboriosam, tam incertam pere-
grinationem adire deberent. Quibus ille exhorta-
torias mittens litteras, in opus eos verbi, divino
confisos auxilio, proficisci suadet. Quarum videlieet
litterarum ista est forma:

“ Gregorius servus servorum Dei, servis Domini
nostri. Quia melius fuerat bona non incipere, quam
ab his quae coepta sunt, cogitatione retrorsum redire,
summo studio, dilectissimi filii, oportet ut opus
bonum, quod auxiliante Domino coepistis, impleatis.
Nec labor vos ergo itineris, nec maledicorum hominum
linguae deterreant: sed omni instantia, omnique fer-
vore, quae inchoastis Deo auctore peragite: scientes
quod laborem magnum maior aeternae retributionis

² Provost of the monastery of St. Andrew, which Gregory
had built on the Coelian hill at Rome.
2 Somewhere in Provenee.

102

