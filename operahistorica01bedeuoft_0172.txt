THE VENERABLE 'BEDE

forte in disciplinae vigore tepidus existat, tuae
fraternitatis zelo accendendus est. Cui etiam epis—
tolas fecimus, ut cum tuae sanctitatis praesentia in
Galliis et ipse tota mente subveniat, et quae sunt
Creatoris nostri iussioni contraria, ab episcoporum
moribus compescat. Ipse autem extra auctoritatem
propriam episcopos Galliarum iudicare non poteris3
sed suadendo, blandiendo, bona quoque opera eorum
imitationi monstrando, pravorum mentes ad sancti-
tatis studia reforma: quia scriptum est in lege:
‘ Per alienam messem transiens, falcem mittere non
debet, sed manu spicas conterere et manducare.’
Falcem enim iudicii mittere non potes in ea segete,
quae alteri videtur esse commissa3 sed per affectum
boni operis, frumenta dominica vitiorum suorum
paleis exspolia, et in ecclesiae corpore monendo et
persuadendo quasi mandendo converte. Quicquid
vero ex auctoritate agendum est, cum praedicto
Arelatense episcopo agatur, ne praetermitti possit
hoc, quod antiqua patrum institutio invenit. Brit-
taniarum vero omnes episcopos tuae fraternitati
committimus, ut indocti doceantur, infirmi persua—
sione roborentur, perversi auctoritate corrigantur.'’
VIII. Interrogatio Augustini. ‘⁶ Si praegnans
mulier debeat baptizari? aut postquam genuerit, post
——-——-——-—-—-—-÷

1 The British Celtic Churches.
1 30

