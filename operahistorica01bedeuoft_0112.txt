THE VENERABLE BEDE

insulae fertilitas, ac segnitia Brettonum, mittitur
confestim illo classis prolixior armatorum ferens
manum fortiorem, quae praemissae adiuncta cohorti
invincibilem fecit exercitum. Susceperunt ergo qui
advenerunt, donantibus Brittanis, locum habitationis
inter eos, ea conditione ut hi pro patriae pace et
salute contra adversarios militarent, illi militantibus
debita stipendia conferrent. Advenerant autem de
tribus Germaniae populis fortioribus, id est, Saxonibus,
Anglis, Iutis. De Iutarum origine sunt Cantuari et
Victuari, hoc est, ea gens quae Vectam tenet insulam,
et ea quae usque hodie in provincia Occidentalium
Saxonum Iutarum natio nominatur, posita contra
ipsam insulam Vectam. De Saxonibus, id est, ea
regione quae nune Antiquorum Saxonum cognomina-
tur, venere Orientales Saxones, Meridiani Saxones.
Occidui Saxones. Porro de Anglis, hoc est, de illa
patria quae Angulus dicitur et ab eo tempore usque
hodie manere desertus inter provincias Iutarum
et Saxonum perhibetur, Orientales Angli, Medi-
terranei Angli, Merci‚ tota Nordanhymbrorum
progenies, id est, illarum gentium quae ad Boream
Humbri fluminis inhabitant ceterique Anglorum
populi sunt orti. Duces fuisse perhibentur eorum
primi duo fratres Hengist et Horsa ; e quibus Horsa
postea occisus in bello a Brettonibus, hactenus in
orientalibus Cantiae partibus monumentum habet
suo nomine insigne. Erant autem filii victgilsi,

1 Holstein. ² Slesm‘ck.

70

