THE VENERABLE BEDE

quid tibi carior est ille filius equae, quam ille filius
Dei? '' Quibus dictis intrabant ad prandendum·
Et episcopus quidem residebat in suo loco. Porro
rex, venerat enim de venatu, coepit consistens ad
focum calefieri cum ministris: et repente inter cale-
faciendum recordans verbum quod dixerat illi
antistes, discinxit se gladio suo, et dedit illum minis-
tro, festinusque accedens ante pedes episcopi conruit,
postulans ut sibi placatus esset, “ Quia nunquam,''
inquit, ‘⁴ deinceps aliquid loquar de hoc, aut iudicabo
quid vel quantum de pecunia nostra filiis Dei tribuas.’'
Quod videns episeopus, multum pertimuit, ac statim
exsurgens levavit eum, promittens se multum illi
esse placatum, dummodo ille residens ad epulas
tristitiam deponeret. Dumque rex, iubente ac
postulante episcopo, laetitiam reciperet, coepit e
contra episcopus tristis usque ad lacrymarum pro-
fusionem effici. Quem dum presbyter suus lingua
sua patria, quam rex et domestici eius non noverant,
quare lacrymaretur interrogasset: “ Scio,” inquit,
‘·' quia non multo tempore victurus est rex: nun-
quam enim ante haec vidi humilem regem. Unde
animadverto illum citius ex hac vita rapiendum:
non enim digna est haec gens talem habere rectorems'
Nec multo post, dira antistitis praesagia tristi regis
funere, de quo supra diximus, impleta sunt.

Sed et ipse antistes A1dan non plus quam duo-
decimo post occisionem regis quem amabat die, id
est, pridie Kalendarum Septembrium, de saeculo
ablatus, perpetua laborum suorum a Domino praemia
recepit.

398

