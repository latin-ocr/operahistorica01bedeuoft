THE VENERABLE BEDE

capsellam in qua erat adducere. Et cum illa adferens
quae iussa est, intraret atrium domus, in cuius in-
terioribus daemoniosus torquebatur, conticuit ille
subito, et quasi in somnum laxatus deposuit caput,
membra in quietem omnia composuit.

Conticuere omnes intentique ora tenebant,

quem res exitum haberet solliciti exspectantes. Et
post aliquantum horae spatium, resedit qui vexabatur,
et graviter suspirans: ‘⁴ Modo,'’ inquit, ‘⁴ sanum
sapio, recepi enim sensum animi mei.'' At ilh·
sedulo sciscitabantur quomodo hoc contigisset. Qui
ait : “ Mox ut virgo haec cum capsella quam portabat
adpropinquavit atrio domus huius, discessere omnes
qui me premebant spiritus maligni, et me relicto
nusquam comparuerunt.'' Tunc dedit ei abbatissa
portiunculam de pulvere illo; et sic data oratione a
presbytero illo, noctem quietissimam duxit: neque
aliquid ex eo tempore nocturni timoris aut vexationis
ab antiquo hoste pertulit.

CAP. XII

Ut ad tumbam eius sit puerulus a febre curatus.

SEQUENTE dehinc tempore fuit in eodem monasterio
puerulus quidam longo febrium incommodo graviter
vexatus: qui cum die quodam sollicitus horam

² Verg. Aen. ΙΙ. l.
382

