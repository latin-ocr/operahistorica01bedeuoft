THE VENERABLE BEDE

Sed quantum haec agendo profecerit, adhuc prae-
sentia tempora declarant.

His temporibus venit Mellitus‚ Lundoniae epis-
copus, Romam, de necessariis ecclesiae Anglorum
cum apostolico papa Bonifatio tractaturus. Et
cum idem papa reverentissimus cogeret synodum
episcoporum Italiae, de vita monachorum et quiete
ordinaturus, et ipse Mellitus inter eos adsedit anno
octavo imperii Focatis principis, indictione decima
tertia, tertio die kalendarum Martiarum: ut quaeque
erant regulariter decreta, sua quoque auctoritate
subscribens confirmaret, ac Brittaniam rediens,
secum Anglorum ecclesiis mandanda atque servanda
deferret, una cum epistolis quas idem pontifex Deo
dilecto archiepiscopo Laurentio, et clero universo,
similiter et Aedilbercto regi atque genti Anglorum
direxit. Hic est Bonifatius, quartus a beato Gre-
gorio Romanae urbis episcopo, qui impetravit a
Focate principe, donari ecclcsiae Christi templum
Romae quod Pantheon vocabatur ab antiquis, quasi
simulacrum esset omnium deorum: in quo ipse
eliminata omni spurcitia, fecit ecclesiam sanctae
Dei genetricis, atque omnium martyrum Christi3
ut exclusa multitudine daemonum, multitudo ibi
sanctorum memoriam haberet.

1 The catholic Eastm· was not· adopted in Wales before

755-1 A ι.

2 Boniface IV, fios-615. ³ 610.

