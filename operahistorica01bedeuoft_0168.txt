THE VENERABLE BEDE

tum cognoscant. Tremendum Dei iudicium timeant,
ne pro carnali dilectione tormenta aeterni cruciatus
incurrant. N on tamen pro hac re, sacri corporis ac
sanguinis Domini communione privandi sunt, ne in
eis illa ulcisci videantur, in quibus se per ignorantiam
ante lavacrum baptismatis adstrinxerunt. In hoc
enim tempore sancta ecclesia quaedam per fervorem
corrigit, quaedam per mansuetudinem tolerat, quae·
dam per considerationem dissimulat, atque ita portat
et dissimulat, ut saepe malum quod adversatur por-
tando et dissimulando compescat. Omnes autem
qui ad fidem veniunt, admonendi sunt, ne tale
aliquid audeant perpetrare. Si qui autem perpetra-
verint, corporis et sanguinis Domini communione
privandi sunt: quia sicut in his qui per ignorantiam
fecerunt, culpa aliquatenus toleranda est, ita in his
fortiter insequenda, qui non metuunt sciendo
peccare.'’

VI. Interrogatio Augustini. ‘⁸ Si longinquitas
itineris magna interiacet, ut episcopi non facile
valeant convenire, an debeat sine aliorum episco—
porum praesentia episcopus ordinari? ''

Respondit Gregorius. ‘¹ Et quidem in Anglorum
ecclesia, in qua adhuc solus tu episcopus inveniris,
ordinare episcopum non aliter nisi sine episcopis
potes. Nam quando de Gallis episcopi veniunt, qui
in ordinatione episcopi testes adsistant? Sed frater-
nitatem tuam ita volumus episcopos ordinare, ut
ipsi sibi episcopi longo intervallo minime disiun-

126

