THE VENERABLE BEDE

ignem volantes, incendia bellorum contra iustos
struere. Sequuntur adversus ipsum accusationes
malignorum, defensiones spirituum bonorum, co-
piosior caelestium agminum visio; sed et virorum de
sua natione sanctorum, quos olim sacerdotii gradu
non ignobiliter potitos, fama iam vulgante, compe-
rerat3 a quibus non pauca, quae vel ipsi, vel omnibus
qui audire vellent, multum salubria essent, audivit.
Qui cum verba finissent, et cum angelicis spiritibus
ipsi quoque ad caelos redirent, remanserunt cum
beato Furseo tres angeli, de quibus diximus, qui eum
ad corpus referrent. Cumque praefato igni maximo
adpropiarent, divisit quidem angelus, sicut prius,
ignem flammae. Sed vir Dei ubi ad patefactam
usque inter flammas ianuam pervenit, arripientes
inmundi spiritus unum de eis, quos in ignibus torre-
bant, iactaverunt in eum, et contingentes humerum
maxillamque eius incenderunt: cognovitque homi-
nem, et quia vestimentum eius morientis acceperit,
ad memoriam reduxit. Quem angelus sanctus
statim adprehendens, in ignem reiecit. Dicebatque
hostis malignus: “ Nolite repellere quem ante sus-
cepistis: nam sicut bona eius peccatoris suscepistis,
ita et de poenis eius participes esse debetis.'' Con-
tradicens angelus: “ Non,” inquit, “ propter avari-
tiam, sed propter salvandam eius animam suscepit: ’¹
cessavitque ignis. Et conversus ad eum angelus:
“Quod incendisti,” inquit, “hoc arsit in te. Si
enim huius viri in peccatis suis mortui pecuniam non

422

