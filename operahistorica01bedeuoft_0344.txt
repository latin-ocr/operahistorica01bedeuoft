THE VENERABLE BEDE

tissime fili, paterna vos caritate qua convenit, exhor-
tamur, ut hoc quod vos divina misericordia ad suam
gratiam vocare dignata est, sollicita intentione et
adsiduis orationibus servare omnimodo festinetis3
ut qui vos in praesenti saeculo ex omni errore abso-
lutos ad agnitionem sui nominis est dignatus per·
ducere, et caelestis patriae vobis praeparet man-
sionem. Praedicatoris igitur vestri domini mei
apostolicae memoriae Gregorii frequenter lectione
occupati, prae oculis affectum doctrinae ipsius, quem
pro vestris animabus libenter exercuit, habetote:
quatenus eius oratio, et regnum vestrum populumque
augeat, et vos omnipotenti Deo inreprehensibiles
repraesentet. Ea vero quae a nobis pro vestris ·
sacerdotibus ordinanda sperastis, haec pro fidei
vestrae sinceritate, quae nobis multimoda relatione
per praesentium portitores laudabiliter insinuata est,
gratuito animo adtribuere ulla sine dilatione prae-
videmus; et duo pallia utrorumque metropolita-
norum, id est, Honorio et Paulino direximus, ut dum
quis eorum de hoc saeculo ad auctorem suum fuerit
arcessitus, in loco ipsius alter episcopum ex hac nostra
auctoritate debeat subrogare. Quod quidem tam
pro vestrae caritatis affectu, quam pro tantarum
provinciarum spatiis quae inter nos et vos esse
noscuntur, sumus invitati concedere, ut in omnibus
devotioni vestrae nostrum concursum, et iuxta vestra
desideria praeberemus.

“ Incolumem excellentiam vestram gratia superna
custodiat.”

30²

