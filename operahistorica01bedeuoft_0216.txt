THE VENERABLE BEDE

et venturo iudici in bonis actibus inveniamur esse
praeparati. Haec nunc, gloriose fili, paucis loeutus
sum, ut cum Christiana fides in regno vestro excre-
verit, nostra quoque apud vos locutio latior excrescat,
et tanto plus loqui libeat, quanto se in mente nostra
gaudia de gentis vestrae perfecta conversione
multiplicant.

‘⁴ Parva autem exenia transmisi, quae vobis parva
non erunt, cum a vobis ex beati Petri apostoli fuerint
benedictione suscepta. Omnipotens itaque Deus in
vobis gratiam suam quam coepit, perficiat, atque
vitam vestram, et hic per multorum annorum curri-
cula extendat, et post longa tempora in caelestis vos
patriae congregatione recipiat. Incolumem excel-
lentiam vestram gratia superna custodiat, domine
fili.

“ Data die decima kalendarum Iuliarum, imperante
domino nostro Mauricio Tiberio piissimo Augusto
anno decimo nono, post consulatum eiusdem domini
anno decimo octavo, indictione quarta.”

CAP. XXXIII

Ut Augustinus ecclesiam Salvatoris instauraverit, et
monasteriam beati Petri apostoli fecerit ,· et de
primo eius abbate Petro.

AT Augustinus, ubi in regia civitate sedem episco-
palem, ut praediximus, accepit, recuperavit in ea,
regio fultus adminiculo, ecclesiam quam inibi antiquo

¹ ξένια.

174

