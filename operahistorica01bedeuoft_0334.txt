THE VENERABLE BEDE

modum pagani a quibus Aeduini rex occisus est}
cum tota eadem villa succenderunt: pro qua reges
posteriores fecere sibi villam in regione quae vocatur
Loidis. Evasit autem ignem altare, quja lapideum
erat3 et servatur adhue in monasterio reverentissimi
abbatis et presbyteri Thryduulfi, quod est in silva
Elmete.

CAP. XV

Ut provincia Orientalium Anglorum fidem Christi
susceperit.

TANTUM autem devotionis Aeduini erga cultum
veritatis habuit, ut etiam regi Orientalium Anglorum,
Earpualdo filio Redualdi‚ persuaderet, relictis ido-
lorum superstitionibus, fidem et sacramenta Christi
eum sua provincia suscipere. Et quidem pater eius
Reduald iamdudum in Cantia sacramentis Chris-
tianae fidei imbutus est, sed frustra: nam rediens
domum, ab uxore sua et quibusdam perversis doe-
toribus seduetus est, atque a sinceritate fidei depra-
vatus habuit posteriora peiora prioribus; ita ut in
morem antiquorum Samaritanorum et Christo servire
videretur, et diis quibus antea serviebat. Atque in
eodem fano et altare haberet ad sacrificium Christi,
et arulam ad victimas daemoniorum. Quod videlicet
fanum rex eiusdem provinciae Alduulf, qui nostra

1 for occisas, Pl.

¹ Leeds. ² Near Leeds.
³ The date of Redwald’s death is uncertain, Pl. ΙΙ. 106.

292

