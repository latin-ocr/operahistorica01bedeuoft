THE VENERABLE BEDE

Dominus se quidem innotuit3 sed tamen eis sacri—
ficiorum usus quae diabolo solebat exhibere, in cultu
proprio reservavit, ut eis in suo sacrificio animalia
immolare praeciperet3 quatenus cor mutante8‚ aliud
de sacrificio amitterent, aliud retinerent: ut etsi
ipsa essent animalia quae offerre consueverant, vero
tamen Deo haec et non idolis immolantes, iam
sacrificia ipsa non essent. Haec igitur dilectionem
tuam praedicto fratri necesse est dicere, ut ipse in
praesenti illic positus perpendat, qualiter omnia
debeat dispensare. Deus te incolumem custodiat,
dilectissime fili.

“ Data die decima quinta kalendarum 1 ..... , im-
perante domino nostro Mauricio Tiberio piissimo
Augusto anno decimo nono, post consulatum eiusdem
domini anno decimo octavo, indictione quarta.''

CAP. XXXI

Ut Augustinum per litteras, ne de virtutibus suis gloria—
retur, hortatus sit.

Quo in tempore misit etiam Augustino epistolam
super miraculis quae per eum facta esse cognoverat,
in qua eum, ne per illorum copiam periculum elationis
incurreret, his verbis hortatur:

“ Scio, frater carissime, quia omnipotens Deus
per dilectionem tuam in gentem, quam eligi voluit,
magna miracula ostendit: unde necesse est ut

² Auqustarum must be supplied, The MSS. either omit
or have Iuliarum, Pl.

164

