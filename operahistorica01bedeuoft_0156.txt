THE VENERABLE BEDE

taniam incolerent, in qua regina, quam Christianam
fuisse praediximus, orare consueverat. In hac ergo
et ipsi primo convenire, psallere, orare, missas facere,
praedicare et baptizare coeperunt; donec rege ad
fidem converso, maiorem praedicandi per omnia, et
ecclesias fabricandi vel restaurandi licentiam acci-
perent.

At ubi ipse ctiam inter alios delectatus vita
mundissima sanctorum, et promissis eorum sua-
vissimis, quae vera esse miraculorum quoque multo·
rum ostensione firmaverant, credens baptizatus est,
coepere plures ad audiendum verbum confluere, ac
relicto gentilitatis ritu, unitati se sanctae Christi
Ecclesiae credendo sociare. Quorum fidei et con-
versioni ita congratulatus esse rex perhibetur, ut
nullum tamen cogeret ad Christianismum3 sed
tantummodo credentes arctiori dilectione, quasi
concives sibi regni caelestis, amplecteretur. Didi-
cerat enim a doctoribus auctoribusque suae salutis,
servitium Christi voluntarium, non coactitium esse
debere. Nec distulit, quin etiam ipsis doctoribus
suis locum sedis eorum gradui congruum, in Doruvemi
metropoli sua. donaret, simul et necessarias in
diversis speciebus possessiones conferret.

¹ His own palace; Bright, p. 53.

114

