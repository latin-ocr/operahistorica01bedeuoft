THE VENERABLE BEDE

ibidem diverti ac manere, atque inde ad praedi-
candum circumquaque exire consueverat: quod
ipsum et in aliis villis regis facere solebat, utpote nil
propriae possessionis, excepta ecclesia sua et adia-
centibus agellis habens. Tetenderunt ergo ei aegro-
tanti tentorium ad occidentalem ecclesiae partem,
ita ut ipsum tentorium parieti haereret ecclesiae.
Unde factum est, ut adclinis destinae quae extrinâ€”
secus ecclesiae pro munimine erat adposita, spiritum
vitae exhalaret ultimum. Obiit autem septimo
decimo episcopatus sui anno, pridie Kalendarum
Septembrium. Cuius corpus mox inde translatum
ad insulam Lindisfarnensium, atque in coemeterio
fratrum sepultum est. At interiecto tempore ali-
quanto, cum fabricata esset ibi basilica maior, atque
in honorem beatissimi apostolorum principis dedi-
cata, illo ossa eius translata, atque ad dexteram altaris
iuxta venerationem tanto pontifice dignam condita
sunt.

Successit vero ei in episcopatum Finan, et ipse illo
ab Hii Scottorum insula ac monasterio destinatus,
ac tempore non pauco in episcopatu permansit.
Contigit autem post aliquot annos, ut Penda Mer-
ciorum rex cum hostili exercitu haec in loca per-
veniens, cum cuncta quae poterat ferro flammaque
perderet, vicus quoque ille in quo antistes obiit una
cum ecclesia memorata flammis absumeretur. Sed
mirum in modum sola illa destina cui incumbens
obiit, ab ignibus circum cuncta vorantibus absumi non

406

