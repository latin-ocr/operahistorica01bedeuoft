THE VENERABLE BEDE

lentissime fili, quam luce clarius est, non solum de
vobis, sed etiam de omnibus prophetatum gentibus,
quod sint crediturae in Christo omnium conditore.
Quamobrem oportet vestram celsitudinem, utpote
membrum existens Christi, in omnibus piam regulam
sequi perenniter principis apostolorum, sive in pascha
celebrandum, sive in omnibus quae ti ad1derunt sancti
apostoli Petrus et Paulus, qui ut duo luminaria caeli
illuminant mundum, sic doctrina eorum corda
hominum quotidie inlustrat credentium.'’

Et post nonnulla, quibus de celebrando per orbem
totum uno vero pascha loquitur3

“ Hominem denique‚'’ inquit, ‘⁶ docibilem, et in
omnibus ornatum antistitem, secundum vestrorum
scriptorum tenorem, minime valuimus nunc reperire
pro longinquitate itineris. Profecto enim dum
huiusmodi apta repertaque persona fuerit, eum
instructum ad vestram dirigemus patriam, ut ipse
et viva voce, et per divina oracula omnem inimici
zizaniam ex omni vestra insula cum divino nutu
eradicet. Munuscula a vestra celsitudine beato
principi apostolorum directa, pro aeterna eius
memoria suscepimus, gratiasque ei agimus, ac pro
eius incolumitate iugiter Deum deprecamur cum
Christi clero. Itaque qui haec obtulit munera, de
hac subtractus est luce, situsque ad limina aposto-
lorum, pro quo valde sumus contristati cum hic esset
defunctus. Verumtamen gerulis harum nostrarum
literarum vestris missis, beneficia sanctorum, hoc est,

² Had the kings asked thep pope to consecrate Wighard or
asked thep pope to find for them a fit person to consecrato, as
the ope implies in his letter?
ighard.

498

