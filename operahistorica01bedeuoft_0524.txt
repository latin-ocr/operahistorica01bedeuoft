THE VENERABLE BEDE

opportunitas exegisset, cum quinque tantum aut sex
ministris veniebat, et expleta in ecclesia oratione
discedebat. Quod si forte eos ibi refici contingeret,
simplici tantum et quotidiano fratrum cibo contenti,
nil ultra quaerebant. Tota enim fuit tunc solicitudo
doctoribus illis, Deo serviendi, non saecu103 tota
cura cordis excolendi, non ventris. Unde et in
magna erat veneratione tempore illo religionis
habitus: ita ut ubicumque clericus aliquis aut
monachus adveniret, gaudenter ab omnibus tanquam
Dei famulus exciperetur: etiam si in itinere pergens
inveniretur, adcurrebant, et flexa cervice vel manu
signari, vel ore illius se benedici gaudebant3 verbis
quoque horum exhortatoriis diligenter auditum
praebebant. Sed et diebus Dominicis ad ecclesiam
sive ad monasteria certatim, non reficiendi corporis,
sed audiendi sermonis Dei gratia confluebant: et si
quis sacerdotum in vicum forte deveniret, mox
congregati in unum vicani, verbum vitae ab illo
expetere curabant. Nam neque alia ipsis sacerdoti-
bus aut clericis vicos adeundi, quam praedicandi,
baptizandi, infirmos visitandi, et, ut breviter dicam,
animas curandi causa fuit: qui in tantum erant ab
omni avaritiae peste castigati, ut nemo territoria ac
possessiones ad construenda monasteria, nisi a poten-
tibus saeculi coactuS, acciperet. Quae consuetudo

ยน In contrast to Bede's own time, as shewn in his letter to
Egbert, archbishop of York, 734.

482

