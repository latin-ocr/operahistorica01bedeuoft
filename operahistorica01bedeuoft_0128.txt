THE VENERABLE BEDE

ita gestis, innumera hominum eodem die ad Dominum

turba conversa est.

CAP. XIX

Ut idem causa infirmitatis ibidem detentus, et incendia
domorum orando restinxerit ,Î‡ et ipse per visionem
a suo sit languore curatus.

Um dum redeunt, insidiator inimicus casualibus
laqueis praeparatis, Germani pedem lapsus occasione
contrivit, ignorans merita illius, sicut J ob beatissimi,
afflictione corporis propaganda: et dum aliquandiu
uno in loco infirmitatis necessitate teneretur, in
vicina qua manebat casula exarsit incendium: quod
consumptis domibus quae illic palustri harundine
tegebantur, ad eum habitaculum in quo idem iacebat,
flabris stimulantibus ferebatur. Concursus omnium
ad antistitem convolavit, ut elatus manibus periculum
quod imminebat evaderet: quibus increpatis, moveri
se fidei praesumptione non passus est. At multitudo
omnis desperatione perterrita, obviam currit incendio.
Sed ut Dei potentia manifestior appareret, quidquid
custodire tentaverat turba, consumitur3 quod vero
iacens et infirmus defenderat, reserato hospitio

sancti viri, expavescens flamma transilivit, ultra

