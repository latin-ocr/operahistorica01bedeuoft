THE VENERABLE BEDE

provinciam Orientalium pervenisset Anglorum, sus-
ceptus est honorifice a rege praefato et solitum sibi
opus evangelizandi exsequens, multos et exemplo
virtutis et incitamento sermonis, vel incredulos ad
Christum convertit, vel iam credentes amplius in
fide atque amore Christi confirmavit.

Ubi quadam infirmitate corporis arreptuS, angelica
meruit visione perfrui, in qua admonitus est coepto
verbi ministerio sedulus insistere, vigiliisque con-
suetis et orationibus indefessus incumbere3 eo quod
certus sibi exitus, sed incerta eiusdem exitus esset
hora futura, dicente Domino: “ Vigilate itaque,
quia nescitis diem neque horam.” Qua visione
confirmatus, curavit locum monasterii, quem a
praefato rege Sigbercto acceperat, velocissime con-
struere, ac regularibus instituere disciplinis. Erat
autem monasterium silvarum‚¹ et maris vicinitate
amoenum, constructum in castro quodam, quod
lingua Anglorum Cnobheresburg, id est, urbs Cnob·
heri vocatum quod deinde rex provinciae illius
Anna, ac nobiles quique augustioribus aedificiis ac
donariis adornarunt. Erat autem vir iste de nobilis-
simo genere Scottorum, sed longe animo quam carne
nobilior. Ab ipso tempore pueritiae suae curam non
modicam lectionibus sacris simul et monasticis exhi-
bebat disciplinis, et, quod maxime sanctos ἀθεεὶ,
cuncta quae agenda didicerat, sollicitus agere curabat.

¹ for silvanum, Pl.

6² Matt. xxv. 13. ²- burgh Castle near Yarmouth.
41

