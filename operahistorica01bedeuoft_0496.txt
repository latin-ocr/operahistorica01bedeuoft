THE VENERABLE BEDE

desecto capite perfido, ad fidei Christianae gratiam
convertit.

Primus autem in provincia Memmi-um, simul et
Lindisfarorum ac Medjterraneorum Anglorum‚ factus
est episcopus Diuma‚ ut supra diximus, qui apud
Mediterraneos Anglos defunctus ac sepultus est:
secundus Cellach, qui relicto episcopatus officio vivens
ad Scottiam rediit, uterque de genere Scottorum:
tertius Trumheri, de natione quidem Anglorum, sed
edoctus et ordinatus a Scottis, qui erat abbas in
monasterio quod dicitur Ingetlingum. Ipse est
locus in quo occisus est rex Osuini, ut supra memini-
mus. Nam regina Aeanfled propinqua illius, ob
castigationem necis eius iniustae, postulavit a rege
Osuio‚ ut donaret ibi locum monasterium construendi
praefato Dei famulo Trumherae, quia propinquus et
ipse erat regis occisi: in quo videlicet monasterio
orationes assiduae pro utriusque regis, id est, et
occisi, et eius quj occidere iussit, salute aeterna
fierent. Idem autem rex Osuiu tribus annis post
occisionem Pendan regis, Merciorum genti, necnon
et ceteris australium provinciarum populis praefuit:
qui etiam gentem Pictorum maxima ex parte regno
Anglorum subiecit.

Quo‘tempore donavit praefato Peada‚ filio regis
Pendan‚ eo quod esset cognatus suus, regnum
australium Merciorum, qui sunt, ut dicunt, familiarum
quinque millium, discreti fluvio Treanta ab aquilo-

1 Second cousin. ἐ As Bretwalda, p. 224.
454

