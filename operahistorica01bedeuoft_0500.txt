THE VENERABLE BEDE

pore sequenti reverentissimus archiepiscopus Theo-
dorus in honore beati apostoli Petri dedicavit. Sed
episcopus loci ipsius Eadberct ablata harundine,
plumbi laminis eam totam, hoc est, et tectum et
ipsos quoque parietes eius cooperire curavit.

His temporibus quaestio facta est frequens et
magna de observatione paschae, confirmantibus eis
qui de Cantia, vel de Galliis advenerant, quod Scotti
Dominicum paschae diem contra universalis ecclesiae
morem celebrarent. Erat in his accerrimus veri
paschae defensor, nomine Bonan, natione quidem
Scottus, sed in Galliae vel Italiae partibus regulam
ecclesiasticae veritatis edoctus; qui cum Finano
confligens, multos quidem correxit, vel ad soller-
tiorem veritatis inquisitionem accendit: nequaquam
tamen Finanum emendare potuit3 quin potius, quod
esset homo ferocis animi, acerbiorem castigando, et
apertum veritatis adversarium reddidit. observabat
autem Jacob diaconus quondam, ut supra docuimus,
venerabilis archiepiscopi Paulini, verum et catho-
licum pascha, cum omnibus quos ad correctiorem
viam erudire poterat. Observabat et regina Eanfled
cum suis, iuxta quod in Cantia fieri viderat, habens
secum de Cantia presbyterum catholicae observa-
tionis, nomine Romanum: unde nonnunquam con-
tigisse fertur illis temporibus, ut bis in anno uno
pascha celebraretur, et cum rex pascha Dominicum
solutis ieiuniis faceret, tunc regina curn suis persistens
adhuc in ieiunio diem palmarum celebraret. Haec
autem dissonantia paschalis observantiae vivente

¹ Which of the two was hasty is not clear.

458

