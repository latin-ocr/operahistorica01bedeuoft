THE VENERABLE BEDE

Aelia, dignumque fuit, ut tantus praecessor talem
haberet de sua consanguinitate et religionis heredem
et regni.

CAP. VII

Ut provincia occidentalium S'cwsonnm verbum Dei,
praedicante Birino, susceperit ‚· et de successoribus
eius Agilbercto et Leutlzerio.

Eo tempore gens Occidentalium Saxonum qui
antiquitus Gevissae vocabantur, regnante Cynegilso
fidem Christi suscepit, praedicante illis verbum Birino
episcopo, qui cum consilio papae Honorii venerat
Brittaniam, promittens quidem se illo praesente in
intimis ultra Anglorum partibus quo nullus doctor
praecessisset, sanctae fidei semina esse sparsurum.
Unde et iussu eiusdem pontificis, per Asterium
Genuensem episcopum in episcopatus consecratus est
gradum. Sed Brittaniam perveniens, ac primum
Gevissorum gentem ingrediens, cum omnes ibidem
paganissimos inveniret, utilius esse ratus est ibi
potius verbum praedicare, quam ultra progrediens,
eos quibus praedicare deberet, inquirere. ⁷

Itaque evangelizante illo in praefata provincia‚eum
rex ipse catechizatus, fonte baptismi cum sua gente

ablueretur, contigit tunc temporis sanctissimum ac
victoriosissimum regem Nordanhymbrorum Osualdum

² Archbishop of Milan but resided at Genua.
354 '

