THE VENERABLE BEDE

libros quoque ad legendum, et magisterium gratuitum
praebere curabant.

Erant inter hos duo iuvenes magnae indolis, de
nobilibus Anglorum, Edilhun et Ecgberct, quorum
prior frater fuit Ediluini, viri aeque Deo dilecti, qui
et ipse aevo sequente Hiberniam gratia legendi adiit,
et bene instructus patriam rediit, atque episcopus in
provincia Lindissi factus, multo ecclesiam tempore
nobilissime rexit. Hi ergo cum essent in monasterio
quod lingua Scottorum Rathmelsigi appellatur, et
omnes socii ipsorum vel mortalitate de saeculo rapti,
vel per alia essent loca dispersi, correpti sunt ambo
morbo eiusdem mortalitatis, et gravissime adflicti: e
quibus Ecgberct, sicut mihi referebat quidam
veracissimus et venerandae canitiei presbyter qui se
haec ab ipso audisse perhibebat, cum se aestimasset
esse moriturum, egressus est tempore' matutino de
cubiculo in quo infirmi quiescebant, et residens solus
in loco opportuno, coepit sedulus cogitare de actibus
suis, et conpunctus memoria peccatorum suorum
faciem lacrimis abluebat, atque intimo ex eorde Deum
precabatur, ne adhuc mori deberet, priusquam vel
praeteritas negligentias quas in pueritia sive infantia
commiserat, perfectius ex tempore castigaret, vel
in bonis se operibus habundantius exerceret. Vovit
etiam votum, quia adeo peregrinus vivere vellet, ut
nunquam in insulam in qua natus est, id est, Brit-
taniam, rediret3 quia praeter sollemnem canonici

Â² N ot certainly identified.
486

