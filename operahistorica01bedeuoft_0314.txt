THE VENERABLE BEDE

Redualdum, obsecrans ut vitam suam a tanti perse-
cutoris insidiis tutando servaret: qui libenter eum
excipiens, promisit se quae petebatur, esse facturum.
At postquam Aedilfrid in hac eum provincia appar·
uisse, et apud regem illius familiariter cum sociis
habitare cognovit, misit nuntios, qui Redualdo
pecuniam multam pro nece eius offerrent: neque
aliquid profecit. Misit secundo, misit tertio, et
copiosiora argenti dona offerens, et bellum insuper
illi si contemneretur indicens. Qui vel minis fractus,
vel corruptus muneribus, cessit deprecanti, et sive
occidere se Aeduinum, seu legatariis tradere promisit.
Quod ubi fidissimus quidam amicus illius animad-
vertit, intravit cubiculum quo dormire disponebat,
crat enim prima hora noctis, et evocatum foras,
quid erga eum agere rex promisisset, edocuit, et
insuper adjecit: “ Si ergo vis, hac ipsa hora educam
te de hac provincia, et ea in loca introducam, ubi
nunquam te vel Reduald vel Aedilfrid invenire
valeant.’' Qui ait: ‘¹ Gratias quidem ago bene·
volentiae tuae3 non tamen hoc facere possum quod
suggeris, ut pactum quod cum tanto rege inii, ipse
primus irritum faciam, cum ille mihi nil mali fecerit,
nil adhuc inimicitiarum intulerit. Quin potius, si
moriturus sum, ille me magis quam ignobilior quis-
quam morti tradat. Quo enim nunc fugiam, qui per
omnes Brittaniae provincias, tot annorum tempor-

² Since his boyhood, some twenty-five years.

272

