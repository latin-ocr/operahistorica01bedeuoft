THE VENERABLE BEDE

autem secum in ministerio et Iacobum diaconum,
virum utique industrium ac nobilem in Christo et
ecclesia, qui ad nostra usque tempora permansit.

Tanta autem eo tempore pax in Brittania, quaqua-
versum imperium regis Aeduini pervenerat, fuisse
perhibetur, ut, sicut usque hodie in proverbio dieitur,
etiam si mulier una cum recens nato parvulo vellet
totam perambulare insulam a mari ad mare, nullo
se laedente valeret. Tantum rex idem utilitati suae
gentis consuluit, ut plerisque in locis ubi fontes
lucidos iuxta publicos viarum transitus conspexit, ibi
ob refrigerium viantium, erectis stipitibus aereos
caucos suspendi iuberet, neque hos quisquam, nisi
ad usum necessarium, contingere prae magnitudine
vel timoris eius auderet, vel amoris vellet. Tantum
vero in regno excellentiae habuit, ut non solum in
pugna ante illum vexilla gestarentur, sed et tempore
pacis equitantem inter civitates sive villas aut pro-
vincias suas cum ministris, semper antecedere sig-
nifer consuesset; necnon et incedente illo ubilibet
per plateas, illud genus vexilli, quod Romani “ Tu-
fam,'' Angli vero appellant ‘¹ Tuuf‚'' ante eum ferri
solebat.

298

