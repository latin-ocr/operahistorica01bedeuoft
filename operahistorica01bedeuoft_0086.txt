THE VENERABLE BEDE

Tum iudex* tanta miraculorum caelestium novitate
perculsus, cessari mox a persecutione praecepit,
honorem referre incipiens caedi sanctorum, per quam
eos opinabatur prius a Christianae fidei posse devo-
tione cessare} Passus est autem beatus Albanus
die decimo Kalendarum Iuliarum, iuxta civitatem
Verolamium, quae nunc a gente Anglorum Verla-
macaestir sive Vaeelingacaestir appellatur, ubi postea
redeunte temporum Christianorum serenitate ecclesia
est mirandi operis atque eius martyrio condigna
exstructa. In quo videlicet loco usque ad hanc diem
curatio infirmorum et frequentium operatio virtutum
celebrari non desinit.

Passi sunt ea tempestate Aar0n1 et Iulius Legionum
Urbis cives, aliique utriusque sexus diversis in locis
perplures, qui diversis cruciatibus torti et inaudita
membrorum discerptione lacerati, animas ad supernae
civitatis gaudia perfecto agone miserunt.

CAP. VIII

Ut hac cessante persecutione, ecclesia in Britaniis
aliquantulam usque ad tempora Arrianae vesaniae
pacem habuerit.

AT ubi turbo persecutionis quievit, progressi in
publicum fideles Christi qui se tempore discriminis

1-Το lacerati from Gildas, §§ 10, ll.

¹ St. Albans. Bede does not give the year.
² Probably Caerleon-on-Usk. Constantius, who governed

44

