THE VENERABLE BEDE

eandem filiam suam Christo consecrandam Paulino
episcopo adsignavit3 quae baptizata est die sancto
pentecostes, prima de gente Nordanhymbrorum, cum
undecim aliis de familia eius.

Quo tempore curatus a vulnere sibi pridem inflicto,
rex collecto exercitu venit adversus gentem Occiden-
talium Saxonum, ac bello inito, universos quos in
necem suam conspirasse didicerat, aut occidit, aut
in deditionem recepit. Sicque victor in patriam
reversus, non statim et inconsulte sacramenta fidei
Christianae percipere voluit: quamvis nec idolis
ultra servivit, ex quo se Christo serviturum esse
promiserat. Verum primo diligentius ex tempore,
et ab ipso venerabili viro Paulino rationem fidei
ediscere, et cum suis primatibus quos sapientiores
noverat, curavit conferre, quid de his agendum
arbitrarentur. Sed et ipse cum esset vir natura
sagacissimus, saepe diu solus residens, ore quidem
tacito, sed in intimis cordis multa secum conloquens,
quid sibi esset faciendum, quae religio servanda
tractabat.

25Â²

