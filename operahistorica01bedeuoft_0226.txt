HISTORIAE ECCLESIASTICAE
GENTIS ANGLORUM

LIBER SECUNDUS
CAP. Ι

De obitu beati papae Gregorii.

HIS temporibus, id est, anno Dominicae incarna-
tionis sexcentesimo quinto, beatus papa Gregorius,
postquam sedem Romanae et apostolieae ecclesiae
tredecim annos, menses seX, et dies decem glorio-
sissime rexit, defunctus est, atque ad aeternam regni
caelestis sedem translatus. De quo nos convenit,
quia nostram, id est Anglorum‚ gentem de potestate
Satanae ad fidem Christi sua industria convertit,
latiorem in nostra Historia Ecclesiastiea faeere
sermonem, quem recte nostrum appellare possumus
et debemus apostolum. Quia cum primum in toto
orbe pontificatum gereret, et conversis iamdudum
ad fidem veritatis esset praelatus ecelesiis, nostram
gentem eatenus idolis mancipatam, Christi fecit
ecclesiam, ita ut apostolicum illum de eo liceat nobis
proferre sermonem: quia etsi aliis non est apostolus,
sed tamen nobis est3 nam signaculum apostolatus
eius nos sumus in Domino.

Erat autem natione Romanus, a patre Gordiano,
genus a proavis non solum nobile, sed et religiosum
ducens. Denique Felix eiusdem apostolicae sedis
quondam episcopus, vir magnae gloriae in Christo et
ecclesia, eius fuit atavus. Sed ipse nobilitatem

¹ 590-604 Pl. ² 1 Cor. 9. 2.

³ Felix 111 (or Π), bishop of Romo 483—492, Pl.
4 atavus seems used in a general sense.

154

