THE VENERABLE BEDE

senserint, non sibimet discrepando perficiant. Tua
vero fraternitas non solum eos episcopos quos ordin-
averit, neque hos tantummodo qui per Eburacae
episcopum fuerint ordinati, sed etiam omnes B1it·
taniae sacerdotes habeat Deo Domino nostro Iesu
Christo auctore subiectos3 quatenus ex lingua et
vita tuae sanctitatis, et recte credendi et bene
vivendi formam percipiant, atque officium suum fide
ac moribus exsequentes, ad caelestia cum Dominus
voluerit regna pertingant. Deus te incolumem
custodiat, reverentissime frater.

“Data die decima kalendarum Iuliarum, imper-
ante domino nostro Mauricio Tiberio piissimo Augusto
anno decimo nono, post consulatum eiusdem domini
anno decimo octavo, indictione quarta.”

CAP. XXX

Exemplar epistolae quam Mellito abbata· Brittaniam
pergenti misit.

ABEUNTIBUS autem praefatis legatariis, misit post
eos beatus pater Gregorius litteras memoratu dignas,
in quibus aperte quarn studiose erga salvationem
nostrae gentis invigilaverit, ostendit, ita scribens:

“ Dilectissimo filio Mellito abbati Gregorius servus
servorum Dei.

“Post discessum congregationis nostrae quae
tecum est, valde sumus suspensi redditi, quia nihil
de prosperitate vestri itineris audisse nos contigit.

¹ The word may imply that they were monks of the
monastery of St. Andrew.

160

