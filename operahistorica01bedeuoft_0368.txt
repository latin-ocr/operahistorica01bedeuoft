THE VENERABLE BEDE

primus eorum, quem diximus, Eanfrid regnum
Berniciorum. Qui uterque rex ut terreni regni
infulas sortitus est, sacramenta regni caelestis quibus
initiatus erat, anathematizando prodidit, ac se priscis
idolatriae sordibus polluendum perdendumque
restituit.

Nec mora, utrumque rex Brettonum Ceadualla
impia manu, sed iusta ultione peremit. Et primo
quidem proxima aestate osricum, dum se in oppido
municipio temerarie obsedisset, erumpens subito cum
suis omnibus imparatum cum toto ¹ exercitu delevit.
Dein cum anno integro provincias Nordanhymbrorum
non ut rex vietor possideret sed quasi tyrannus
saeviens disperderet, ac tragica caede dilaceraret,
tandem Eanfridum inconsulte ad se cum duodecim
lectis militibus, postulandae pacis gratia venientem
simili sorte damnavit. Infaustus ille annus et
omnibus bonis exosus usque hodie permanet, tam
propter apostasiam regum Anglorum qua se fidei
sacramentis exuerant, quam propter vesanam Bret-
tonici regis tyrannidem. Unde cunctis placuit
regum tempora computantibus² ut ablata de medio
regum perfidorum memoria, idem annus sequentis
regis. id est, Osualdi‚ viri Deo dilecti regno adsigna-
retur: quo, post occisionem fratris Eanfridi, super-
veniente cum parvo exercitu, sed fide Christi munito,
infandus Brettonum dux cum immensis illis copiis

1 for suo, Pl.

 

² Eboracum, York, the capital of the country, which
cadwallon was then in occupation of.

326

