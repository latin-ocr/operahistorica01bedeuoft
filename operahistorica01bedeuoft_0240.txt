THE VENERABLE BEDE

Fecit inter alia beatus papa Gregorius, ut in
ecclesiis sanctorum apostolorum Petri et Pauli,
super corpora eorum missae celebrarentur. Sed et
in ipsa missarum celebratione tria verba maximae
perfectionis plena superadjecit: “ Diesque nostros
in tua pace disponas, atque ab aeterna damnatione
nos eripi, et in electorum tuorum iubeas grege
numerari.

Rexit autem ecclesiam temporibus imperatorum
Mauricii et Focatis. Secundo autem eiusdem Focatis
anno transiens ex hac vita migravit ad veram quae
in caelis est vitam. Sepultus vero est corpore in
ecclesia beati Petri apostoli, ante secretarium, die
quarto iduum Martiarum, quandoque in ipso cum
ceteris sanctae ecclesiae pastoribus resurrecturus in
gloria: scriptumque in tumba ipsius epitaphium
huiusmodi:

“ Suscipe‚ terra, tuo corpus de corpore sumptum,
Reddere quod valeas xdvifieante Deo.
Spiritus astra petit, leti nil iura nocebunt,
Cui vitae alterius mors magis ipsa via est.
Pontificis summi hoc clauduntur membra sepulcro,
Qui innumeris semper vivit ubique bonis.
Esuriem dapibus superavit, frigora veste,
Atque animas monitis texit ab hoste sacris.
Implebatque actu, quicquid sermone docebat,
Esset ut exemplum, mystica verba loquens.
Ad Christum Anglos convertit pietate magistra,
Adquirens fidei agmina gente nova.
Hie labor, hoc studium, haec tibi cura, hoe pastor
agebas,
Ut Domino offerres plurima lucra gregis.
Hisque Dei consul factus laetare triumphis :
Nam mercedem operum iam sine fine tenes.'¹

198

