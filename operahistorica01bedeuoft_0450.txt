THE VENERABLE BEDE

potuit. Quo clarescente miraculo, mox ibidem
ecclesia restaurata, et haec eadem destina in muni-
mentum est parietis, ut ante fuerat, forinsecus
adposita. Rursumque peracto tempore aliquanto,
evenit per culpam incuriae, vicum eundem, et ipsam
pariter ecclesiam ignibus consumi. Sed ne tunc
quidem eandem tangere flamma destinam valebat:
et cum magno utique miraculo ipsa eius foramina
ingredienS, quibus aedificio erat adfixa, perederet,
ipsam tamen laedere nullatenus sinebatur. Unde
tertio aedificata ibi ecclesia, destinam illam non ut
antea deforis in fulcimentum domus adposuerunt,
sed intro ipsam ecclesiam in memoriam miraculi
posuerunt, ubi intrantes genu flectere, ac miseri-
cordiae eaelesti supplicare deberent. Constatque
multos ex eo tempore gratiam sanitatis in eodem
loco consecutos: quin etiam astulis ex ipsa destina
excisis et in aquam missis, plures sibi suisque lan-
guorum remedia conquisiere.

Scripsi autem haec de persona et operibus viri
praefati3 nequaquam in eo laudans vel eligens hoc,
quod de observatione paschae minus perfecte sapie-
bat: immo hoc multum detestans, sicut in libro
quem de temporibus composui, manifestissime pro-
bavi; sed quasi verax historicus, simpliciter ea quae
de illo sive per illum sunt gesta, describens, et1
quae laude sunt digna in eius actibus laudans, atque

² sor ea, Pl.

408

