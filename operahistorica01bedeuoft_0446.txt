THE VENERABLE BEDE

georum, et tecti fenei, et his urbem in magna altitu-
dine circumdedit, a parte quae terrae est contigua:
et dum ventum opportunum cerneret, inlato igne
comburere urbem nisus est. Quo tempore reveren-
tissimus antistes Aidan in insula Fame, quae duobus
ferme millibus passuum ab urbe procul abest, moraba-
tur. Illo enim saepius secretae orationis et silentii
causa secedere consuerat. Denique usque hodie
locum sedis illius solitariae in eadem insula solent
ostendere. Qui cum ventis ferentibus globos ignis
ae fumum supra muros urbis exaltari conspiceret,
fertur elevatis ad caelum oculis manibusque, cum
lacrymis dixisse: ‘⁴ Vide, Domine, quanta mala facit
Penda.’' Quo dieto, statim mutati ab urbe venti,
in eos qui accenderant, flammarum incendia retor-
serunt, ita ut aliquot laesi, omnes territi, impugnare
ultra urbem cessarent quam divinitus iuvari cog-
noverant.

CAP. XVII

Ut apposta ecclesiae cui idem accumbens obierat, ardente
cetera domo, flammis absumi nequiverit ,· et de interna
vita eius.

HUNc cum dies mortis egredi e corpore cogeret,
completis annis episcopatus sui sexdecim, erat in
villa regia, non longe ab urbe de qua praefati sumus.
In hac enim habens ecclesiam et cubiculum, saepius

404

