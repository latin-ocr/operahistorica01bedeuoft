THE VENERABLE BEDE

CAP. XVII

Ut idem ab Honorio papa exhortatorias literas acceperit,
qui etiam Paulino pallium miserit.

Quo tempore praesulatum sedis apostolicae Ho-
norius Bonifatii successor habebat, qui ubi gentem
Nordanhymbrorum cum suo rege ad fidem confes-
sionemque Christi, Paulino evangelizante conversam
esse didicit, misit eidem Paulino pallium, misit et regi
Aeduino literas exhortatorias, paterna illum caritate
accendens, ut in fide veritatis quam acceperant, per-
sistere semper ac proficere curarent. Quarum vide-
licet Iiterarum iste est ordo:

‘¹ Domino excellentissimo atque praecellentissimo
filio Aeduino regi Anglorum, Honorius episeopus
servus servorum Dei, salutem.

“ Ita Christianitatis vestrae integritas circa sui con-
ditoris cultum fidei est ardore succensa, ut longe
lateque resplendeat, et in omni mundo adnuntiata
vestri operis multipliciter referat fructum. Sic
enim vos reges esse cognoscitis, dum Regem et
Creatorem vestrum orthodoxa praedicatione edocti,
Deum venerando creditis, eique, quod humana valet
conditio, mentis vestrae sinceram devotionem exsol-
vitis. Quid enim Deo nostro aliud offerre valebimus,
nisi ut in bonis actibus persistentes, ipsumque auc-
torem humani generis confitentes, eum colere, eique
vota nostra reddere festinemus? Et ideo, excellen-

¹ The next letter shews that the date was June 634. Edwin
was slain in October 633.

300

